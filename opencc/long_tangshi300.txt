ts/	<br>唐诗三百首<br>[a]之01&nbsp卷一　五言古诗1&nbsp共20首<br>[b]之02&nbsp卷一　五言古诗2&nbsp共20首<br>[c]之03&nbsp卷二　七言古诗&nbsp&nbsp共18首<br>[d]之04&nbsp卷三　七言古诗&nbsp&nbsp共10首<br>[e]之05&nbsp卷四　七言乐府&nbsp&nbsp共14首<br>[f]之06&nbsp卷五　五言律诗1&nbsp共20首<br>[g]之07&nbsp卷五　五言律诗2&nbsp共20首<br>[h]之08&nbsp卷五　五言律诗3&nbsp共20首<br>[i]之09&nbsp卷五　五言律诗4&nbsp共20首<br>[j]之10&nbsp卷六　七言律诗1&nbsp共20首<br>[k]之11&nbsp卷六　七言律诗2&nbsp共19首<br>[l]之12&nbsp卷六　七言律诗3&nbsp共15首<br>[m]之13&nbsp卷七　五言绝句1&nbsp共20首<br>[n]之14&nbsp卷七　五言绝句2&nbsp共17首<br>[o]之15&nbsp卷八　七言绝句1&nbsp共20首<br>[p]之16&nbsp卷八　七言绝句2&nbsp共20首<br>[q]之17&nbsp卷八　七言绝句3&nbsp共20首<br>[help]&nbsp帮助说明
ts/a	<br>卷一　五言古诗1<br>[a]之01&nbsp张九龄　感遇二首&nbsp其一<br>[b]之02&nbsp张九龄　感遇二首&nbsp其七<br>[c]之03&nbsp李　白　下终南山过斛斯山人宿置酒<br>[d]之04&nbsp李　白　月下独酌<br>[e]之05&nbsp李　白　春思<br>[f]之06&nbsp杜　甫　望岳<br>[g]之07&nbsp杜　甫　赠卫八处士<br>[h]之08&nbsp杜　甫　佳人<br>[i]之09&nbsp杜　甫　梦李白二首&nbsp其一<br>[j]之10&nbsp杜　甫　梦李白二首&nbsp其二<br>[k]之11&nbsp王　维　送綦毋潜落第还乡<br>[l]之12&nbsp王　维　送别<br>[m]之13&nbsp王　维　青溪<br>[n]之14&nbsp王　维　渭川田家<br>[o]之15&nbsp王　维　西施咏<br>[p]之16&nbsp孟浩然　秋登万山寄张五<br>[q]之17&nbsp孟浩然　夏夕南亭怀辛大<br>[r]之18&nbsp孟浩然　宿业师山房待丁大不至<br>[s]之19&nbsp王昌龄　同从弟南斋玩月忆山阴崔少府<br>[t]之20&nbsp丘为　寻西山隐者不遇
ts/ac	李白　下终南山过斛斯山人宿置酒<br>暮从碧山下，山月随人归。<br>却顾所来径，苍苍横翠微。<br>相携及田家，童稚开荆扉。<br>绿竹入幽径，青萝拂行衣。<br>欢言得所憩，美酒聊共挥。<br>长歌吟松风，曲尽河星稀。<br>我醉君复乐，陶然共忘机。
ts/ad	李白　月下独酌<br>花间一壶酒，独酌无相亲。<br>举杯邀明月，对影成三人。<br>月既不解饮，影徒随我身。<br>暂伴月将影，行乐须及春。<br>我歌月徘徊，我舞影零乱。<br>醒时同交欢，醉后各分散。<br>永结无情游，相期邈云汉。
ts/ae	李白　春思<br>燕草如碧丝，秦桑低绿枝。<br>当君怀归日，是妾断肠时。<br>春风不相识，何事入罗帏？
ts/af	杜甫　望岳<br>岱宗夫如何？齐鲁青未了。<br>造化钟神秀，阴阳割昏晓。<br>荡胸生曾云，决眦入归鸟。<br>会当凌绝顶，一览众山小。
ts/ag	杜甫　赠卫八处士<br>人生不相见，动如参与商。<br>今夕复何夕，共此灯烛光。<br>少壮能几时，鬓发各已苍。<br>访旧半为鬼，惊呼热中肠。<br>焉知二十载，重上君子堂？<br>昔别君未婚，儿女忽成行。<br>怡然敬父执，问我来何方。<br>问答乃未已，儿女罗酒浆。<br>夜雨剪春韭，新炊间黄粱。<br>主称会面难，一举累十觞。<br>十觞亦不醉，感子故意长。<br>明日隔山岳，世事两茫茫。
ts/ah	杜甫　佳人<br>绝代有佳人，幽居在空谷。<br>自云良家子，零落依草木。<br>关中昔丧乱，兄弟遭杀戮。<br>官高何足论，不得收骨肉。<br>世情恶衰歇，万事随转烛。<br>夫婿轻薄儿，新人已如玉。<br>合昏尚知时，鸳鸯不独宿。<br>但见新人笑，那闻旧人哭？<br>在山泉水清，出山泉水浊。<br>侍婢卖珠回，牵萝补茅屋。<br>摘花不插发，采柏动盈掬。<br>天寒翠袖薄，日暮倚修竹。
ts/ai	杜甫　梦李白二首⊙其一<br>死别已吞声，生别常恻恻。<br>江南瘴疠地，逐客无消息。<br>故人入我梦，明我长相忆。<br>恐非平生魂，路远不可测。<br>魂来枫叶青，魂返关塞黑。<br>君今在罗网，何以有羽翼？<br>落月满屋梁，犹疑照颜色。<br>水深波浪阔，无使蛟龙得。
ts/aj	杜甫　梦李白二首⊙其二<br>浮云终日行，游子久不至。<br>三夜频梦君，情亲见君意。<br>告归常局促，苦道来不易。<br>江湖多风波，舟楫恐失坠。<br>出门搔白首，若负平生志。<br>冠盖满京华，斯人独憔悴。<br>孰云网恢恢，将老身反累。<br>千秋万岁名，寂寞身后事。
ts/ak	王维　送綦毋潜落第还乡<br>圣代无隐者，英灵尽来归。<br>遂令东山客，不得顾采薇。<br>既至金门远，孰云吾道非。<br>江淮度寒食，京洛缝春衣。<br>置酒临长道，同心与我违。<br>行当浮桂棹，未几拂荆扉。<br>远树带行客，孤村当落晖。<br>吾谋适不用，勿谓知音稀。
ts/al	王维　送别<br>下马饮君酒，问君何所之？<br>君言不得意，归卧南山陲。<br>但去莫复问，白云无尽时。
ts/am	王维　青溪<br>言入黄花川，每逐青溪水。<br>随山将万转，趣途无百里。<br>声喧乱石中，色静深松里。<br>漾漾泛菱荇，澄澄映葭苇。<br>我心素已闲，清川澹如此。<br>请留盘石上，垂钓将已矣。
ts/an	王维　渭川田家<br>斜阳照墟落，穷巷牛羊归。<br>野老念牧童，倚杖候荆扉。<br>雉雊麦苗秀，蚕眠桑叶稀。<br>田夫荷锄至，相见语依依。<br>即此羡闲逸，怅然吟式微。
ts/ao	王维　西施咏<br>艳色天下重，西施宁久微。<br>朝为越溪女，暮作吴宫妃。<br>贱日岂殊众，贵来方悟稀。<br>邀人傅脂粉，不自著罗衣。<br>君宠益娇态，君怜无是非。<br>当时浣纱伴，莫得同车归。<br>持谢邻家子，效颦安可希？
ts/ap	孟浩然　秋登万山寄张五<br>北山白云里，隐者自怡悦。<br>相望试登高，心随雁飞灭。<br>愁因薄暮起，兴是清秋发。<br>时见归村人，沙行渡头歇。<br>天边树若荠，江畔洲如月。<br>何当载酒来，共醉重阳节。
ts/aq	孟浩然&nbsp夏夕南亭怀辛大<br>山光忽西落，池月渐东上。<br>散发乘夕凉，开轩卧闲敞。<br>荷风送香气，竹露滴清响。<br>欲取鸣琴弹，恨无知音赏。<br>感此怀故人，终宵劳梦想。
ts/ar	孟浩然&nbsp宿业师山房待丁大不至<br>夕阳度西岭，群壑倏已暝。<br>松月生夜凉，风泉满清听。<br>樵人归欲尽，烟鸟栖初定。<br>之子期宿来，孤琴候萝径。
ts/as	王昌龄　同从弟南斋玩月忆山阴崔少府<br>高卧南斋时，开帷月初吐。<br>清辉澹水木，演漾在窗户。<br>荏苒几盈虚，澄澄变今古。<br>美人清江畔，是夜越吟苦。<br>千里共如何，微风吹兰杜。
ts/at	丘为　寻西山隐者不遇<br>绝顶一茅茨，直上三十里。<br>扣关无僮仆，窥室惟案几。<br>若非巾柴车，应是钓秋水。<br>差池不相见，黾勉空仰止。<br>草色新雨中，松声晚窗里。<br>及兹契幽绝，自足荡心耳。<br>虽无宾主意，颇得清净理。<br>兴尽方下山，何必待之子。
ts/aa	张九龄　感遇二首⊙其一<br>兰叶春葳蕤，桂华秋皎洁。<br>欣欣此生意，自尔为佳节。<br>谁知林栖者，闻风坐相悦。<br>草木有本心，何求美人折。
ts/ab	张九龄　感遇二首⊙其七<br>江南有丹橘，经冬犹绿林。<br>岂伊地气暖，自有岁寒心。<br>可以荐嘉客，奈何阻重深。<br>运命唯所遇，循环不可寻。<br>徒言树桃李，此木岂无阴。
ts/b	卷一　五言古诗2<br>[a]之01&nbsp綦毋潜　春泛若耶溪<br>[b]之02&nbsp常　建　宿王昌龄隐居<br>[c]之03&nbsp岑　参　与高适、薛据登慈恩寺浮图<br>[d]之04&nbsp元　结　贼退示官吏<br>[e]之05&nbsp韦应物　郡斋雨中与诸文士燕集<br>[f]之06&nbsp韦应物　初发扬子寄元大校书<br>[g]之07&nbsp韦应物　寄全椒山中道士<br>[h]之08&nbsp韦应物　长安遇冯著<br>[i]之09&nbsp韦应物　夕次盱眙县<br>[j]之10&nbsp韦应物　东郊<br>[k]之11&nbsp韦应物　送杨氏女<br>[l]之12&nbsp柳宗元　晨诣超师院读禅经<br>[m]之13&nbsp柳宗元　溪居<br>[n]之14&nbsp王昌龄　塞上曲<br>[o]之15&nbsp王昌龄　塞下曲<br>[p]之16&nbsp李　白　关山月<br>[q]之17&nbsp李　白　子夜吴歌<br>[r]之18&nbsp李　白　长干行<br>[s]之19&nbsp孟　郊　烈女操<br>[t]之20&nbsp孟　郊　游子吟
ts/ba	綦毋潜　春泛若耶溪<br>幽意无断绝，此去随所偶。<br>晚风吹行舟，花路入溪口。<br>际夜转西壑，隔山望南斗。<br>潭烟飞溶溶，林月低向后。<br>生事且弥漫，愿为持竿叟。
ts/bb	常建　宿王昌龄隐居<br>清溪深不测，隐处惟孤云。<br>松际露微月，清光犹为君。<br>茅亭宿花影，药院滋苔纹。<br>余亦谢时去，西山鸾鹤群。
ts/bc	岑参　与高适、薛据登慈恩寺浮图<br>塔势如涌出，孤高耸天宫。<br>登临出世界，磴道盘虚空。<br>突兀压神州，峥嵘如鬼工。<br>四角碍白日，七层摩苍穹。<br>下窥指高鸟，俯听闻惊风。<br>连山若波涛，奔走似朝东。<br>青槐夹驰道，宫观何玲珑。<br>秋色从西来，苍然满关中。<br>五陵北原上，万古青蒙蒙。<br>净理了可悟，胜因夙所宗。<br>誓将挂冠去，觉道资无穷。
ts/bd	元结　贼退示官吏<br>昔岁逢太平，山林二十年。<br>泉源在庭户，洞壑当门前。<br>井税有常期，日晏犹得眠。<br>忽然遭世变，数岁亲戎旃。<br>今来典斯郡，山夷又纷然。<br>城小贼不屠，人贫伤可怜。<br>是以陷邻境，此州独见全。<br>使臣将王命，岂不如贼焉？<br>今彼征敛者，迫之如火煎。<br>谁能绝人命，以作时世贤！<br>思欲委符节，引竿自刺船。<br>将家就鱼麦，归老江湖边。
ts/be	韦应物　郡斋雨中与诸文士燕集<br>兵卫森画戟，燕寝凝清香。<br>海上风雨至，逍遥池阁凉。<br>烦疴近消散，嘉宾复满堂。<br>自惭居处崇，未睹斯民康。<br>理会是非遣，性达形迹忘。<br>鲜肥属时禁，蔬果幸见尝。<br>俯饮一杯酒，仰聆金玉章。<br>神欢体自轻，意欲凌风翔。<br>吴中盛文史，群彦今汪洋。<br>方知大藩地，岂曰财赋强。
ts/bf	韦应物　初发扬子寄元大校书<br>凄凄去亲爱，泛泛入烟雾。<br>归棹洛阳人，残钟广陵树。<br>今朝此为别，何处还相遇？<br>世事波上舟，沿洄安得住！
ts/bg	韦应物　寄全椒山中道士<br>今朝郡斋冷，忽念山中客。<br>涧底束荆薪，归来煮白石。<br>欲持一瓢酒，远慰风雨夕。<br>落叶满空山，何处寻行迹？
ts/bh	韦应物　长安遇冯著<br>客从东方来，衣上灞陵雨。<br>问客何为来，采山因买斧。<br>冥冥花正开，飏飏燕新乳。<br>昨别今已春，鬓丝生几缕。
ts/bi	韦应物　夕次盱眙县<br>落帆逗淮镇，停舫临孤驿。<br>浩浩风起波，冥冥日沉夕。<br>人归山郭暗，雁下芦洲白。<br>独夜忆秦关，听钟未眠客。
ts/bj	韦应物　东郊<br>吏舍跼终年，出郊旷清曙。<br>杨柳散和风，青山澹吾虑。<br>依丛适自憩，缘涧还复去。<br>微雨霭芳原，春鸠鸣何处。<br>乐幽心屡止，遵事迹犹遽。<br>终罢斯结庐，慕陶直可庶。
ts/bk	韦应物　送杨氏女<br>永日方戚戚，出行复悠悠。<br>女子今有行，大江溯轻舟。<br>尔辈苦无恃，抚念益慈柔。<br>幼为长所育，两别泣不休。<br>对此结中肠，义往难复留。<br>自小阙内训，事姑贻我忧。<br>赖兹托令门，任恤庶无尤。<br>贫俭诚所尚，资从岂待周。<br>孝恭遵妇道，容止顺其猷。<br>别离在今晨，见尔当何秋。<br>居闲始自遣，临感忽难收。<br>归来视幼女，零泪缘缨流。
ts/bl	柳宗元　晨诣超师院读禅经<br>汲井漱寒齿，清心拂尘服。<br>闲持贝叶书，步出东斋读。<br>真源了无取，妄迹世所逐。<br>遗言冀可冥，缮性何由熟。<br>道人庭宇静，苔色连深竹。<br>日出雾露余，青松如膏沐。<br>澹然离言说，悟悦心自足。
ts/bm	柳宗元　溪居<br>久为簪组束，幸此南夷谪。<br>闲依农圃邻，偶似山林客。<br>晓耕翻露草，夜榜响溪石。<br>来往不逢人，长歌楚天碧。
ts/bn	王昌龄　塞上曲<br>蝉鸣空桑林，八月萧关道。<br>出塞复入塞，处处黄芦草。<br>从来幽并客，皆共尘沙老。<br>莫学游侠儿，矜夸紫骝好。
ts/bo	王昌龄　塞下曲<br>饮马渡秋水，水寒风似刀。<br>平沙日未没，黯黯见临洮。<br>昔日长城战，咸言意气高。<br>黄尘足今古，白骨乱蓬蒿。
ts/bp	李白　关山月<br>明月出天山，苍茫云海间。<br>长风几万里，吹度玉门关。<br>汉下白登道，胡窥青海湾。<br>由来征战地，不见有人还。<br>戍客望边邑，思归多苦颜。<br>高楼当此夜，叹息未应闲。
ts/bq	子夜吴歌<br>长安一片月，万户捣衣声。<br>秋风吹不尽，总是玉关情。<br>何日平胡虏，良人罢远征。
ts/br	长干行<br>妾发初覆额，折花门前剧。<br>郎骑竹马来，绕床弄青梅。<br>同居长干里，两小无嫌猜。<br>十四为君妇，羞颜未尝开。<br>低头向暗壁，千唤不一回。<br>十五始展眉，愿同尘与灰。<br>常存抱柱信，岂上望夫台。<br>十六君远行，瞿塘滟滪堆。<br>五月不可触，猿声天上哀。<br>门前迟行迹，一一生绿苔。<br>苔深不能扫，落叶秋风早。<br>八月蝴蝶黄，双飞西园草。<br>感此伤妾心，坐愁红颜老。<br>早晚下三巴，预将书报家。<br>相迎不道远，直至长风沙。
ts/bs	孟郊　烈女操<br>梧桐相待老，鸳鸯会双死。<br>贞妇贵殉夫，舍生亦如此。<br>波澜誓不起，妾心古井水。
ts/bt	孟郊　游子吟<br>慈母手中线，游子身上衣。<br>临行密密缝，意恐迟迟归。<br>谁言寸草心，报得三春晖？
ts/c	卷二　七言古诗<br>[a]之01&nbsp陈子昂　登幽州台歌<br>[b]之02&nbsp李　颀　古意<br>[c]之03&nbsp送陈章甫<br>[d]之04&nbsp琴歌<br>[e]之05&nbsp听董大弹胡笳声兼寄语弄房给事<br>[f]之06&nbsp听安万善吹觱篥歌<br>[g]之07&nbsp孟浩然　夜归鹿门歌<br>[h]之08&nbsp李　白　庐山谣寄卢侍御虚舟<br>[i]之09&nbsp梦游天姥吟留别<br>[j]之10&nbsp金陵酒肆留别<br>[k]之11&nbsp宣州谢朓楼饯别校书叔云<br>[l]之12&nbsp岑　参　走马川行奉送封大夫出师西征<br>[m]之13&nbsp轮台歌奉送封大夫出师西征<br>[n]之14&nbsp白雪歌送武判官归京<br>[o]之15&nbsp杜　甫　韦讽录事宅观曹将军画马图<br>[p]之16&nbsp丹青引赠曹霸将军<br>[q]之17&nbsp寄韩谏议注<br>[r]之18&nbsp古柏行
ts/ca	陈子昂　登幽州台歌<br>前不见古人，后不见来者。<br>念天地之悠悠，独怆然而涕下！
ts/cb	李颀　古意<br>男儿事长征，少小幽燕客。<br>赌胜马蹄下，由来轻七尺。<br>杀人莫敢前，须如猬毛磔。<br>黄云白雪陇底飞，未得报恩不得归。<br>辽东小妇年十五，惯弹琵琶解歌舞。<br>今为羌笛出塞声，使我三军泪如雨。
ts/cc	李颀　送陈章甫<br>四月南风大麦黄，枣花未落桐叶长。<br>青山朝别暮还见，嘶马出门思旧乡。<br>陈侯立身何坦荡，虬须虎眉仍大颡。<br>腹中贮书一万卷，不肯低头在草莽。<br>东门酤酒饮我曹，心轻万事如鸿毛。<br>醉卧不知白日暮，有时空望孤云高。<br>长河浪头连天黑，津口停舟渡不得。<br>郑国游人未及家，洛阳行子空叹息。<br>闻道故林相识多，罢官昨日今如何？
ts/cd	李颀　琴歌<br>主人有酒欢今夕，请奏鸣琴广陵客。<br>月照城头乌半飞，霜凄万木风入衣。<br>铜炉华烛烛增辉，初弹渌水后楚妃。<br>一声已动物皆静，四座无言星欲稀。<br>清淮奉使千余里，敢告云山从此始。
ts/ce	李颀　听董大弹胡笳声兼寄语弄房给事<br>胡人落泪沾边草，汉使断肠对归客。<br>古戍苍苍烽火寒，大荒阴沉飞雪白。<br>蔡女昔造胡笳声，一弹一十有八拍。<br>先拂商弦后角羽，四郊秋叶惊摵摵。<br>董夫子，通神明，深松窃听来妖精。<br>言迟更速皆应手，将往复旋如有情。<br>空山百鸟散还合，万里浮云阴且晴。<br>嘶酸雏雁失群夜，断绝胡儿恋母声。<br>川为净其波，鸟亦罢其鸣。<br>乌珠部落家乡远，逻娑沙尘哀怨生。<br>幽音变调忽飘洒，长风吹林雨堕瓦。<br>迸泉飒飒飞木末，野鹿呦呦走堂下。<br>长安城边东掖垣，凤凰池对青琐门。<br>高才脱略名与利，日夕望君抱琴至。
ts/cf	李颀　听安万善吹觱篥歌<br>南山截竹为觱篥，此乐本自龟兹出。<br>流传汉地曲转奇，凉州胡人为我吹。<br>傍邻闻者多叹息，远客思乡皆泪垂。<br>世人解听不解赏，长飙风中自来往。<br>枯桑老柏寒飕飗，九雏鸣凤乱啾啾。<br>龙吟虎啸一时发，万籁百泉相与秋。<br>忽然更作渔阳掺，黄云萧条白日暗。<br>变调如闻杨柳春，上林繁花照眼新。<br>岁夜高堂列明烛，美酒一杯声一曲。
ts/cg	孟浩然　夜归鹿门歌<br>山寺钟鸣昼已昏，渔梁渡头争渡喧。<br>人随沙岸向江村，余亦乘舟归鹿门。<br>鹿门月照开烟树，忽到庞公栖隐处。<br>岩扉松径长寂寥，惟有幽人自来去。
ts/ch	李白　庐山谣寄卢侍御虚舟<br>我本楚狂人，凤歌笑孔丘。<br>手持绿玉杖，朝别黄鹤楼。<br>五岳寻仙不辞远，一生好入名山游。<br>庐山秀出南斗傍，屏风九叠云锦张，<br>影落明湖青黛光。<br>金阙前开二峰长，银河倒挂三石梁。<br>香炉瀑布遥相望，回崖沓嶂凌苍苍。<br>翠影红霞映朝日，鸟飞不到吴天长。<br>登高壮观天地间，大江茫茫去不还。<br>黄云万里动风色，白波九道流雪山。<br>好为庐山谣，兴因庐山发。<br>闲窥石镜清我心，谢公行处苍苔没。<br>早服还丹无世情，琴心三叠道初成。<br>遥见仙人彩云里，手把芙蓉朝玉京。<br>先期汗漫九垓上，愿接卢敖游太清。
ts/ci	李白　梦游天姥吟留别<br>海客谈瀛洲，烟涛微茫信难求。<br>越人语天姥，云霞明灭或可睹。<br>天姥连天向天横，势拔五岳掩赤城。<br>天台四万八千丈，对此欲倒东南倾。<br>我欲因之梦吴越，一夜飞度镜湖月。<br>湖月照我影，送我至剡溪。<br>谢公宿处今尚在，渌水荡漾清猿啼。<br>脚著谢公屐，身登青云梯。<br>半壁见海日，空中闻天鸡。<br>千岩万转路不定，迷花倚石忽已暝。<br>熊咆龙吟殷岩泉，栗深林兮惊层巅。<br>云青青兮欲雨，水澹澹兮生烟。<br>列缺霹雳，丘峦崩摧。<br>洞天石扉，訇然中开。<br>青冥浩荡不见底，日月照耀金银台。<br>霓为衣兮风为马，云之君兮纷纷而来下。<br>虎鼓瑟兮鸾回车，仙之人兮列如麻。<br>忽魂悸以魄动，恍惊起而长嗟。<br>惟觉时之枕席，失向来之烟霞。<br>世间行乐亦如此，古来万事东流水。<br>别君去兮何时还？且放白鹿青崖间，<br>须行即骑访名山。<br>安能摧眉折腰事权贵，使我不得开心颜！
ts/cj	李白　金陵酒肆留别<br>风吹柳花满店香，吴姬压酒劝客尝。<br>金陵子弟来相送，欲行不行各尽觞。<br>请君试问东流水，别意与之谁短长？
ts/ck	李白　宣州谢朓楼饯别校书叔云<br>弃我去者，昨日之日不可留；<br>乱我心者，今日之日多烦忧。<br>长风万里送秋雁，对此可以酣高楼。<br>蓬莱文章建安骨，中间小谢又清发。<br>俱怀逸兴壮思飞，欲上青天揽明月。<br>抽刀断水水更流，举杯销愁愁更愁。<br>人生在世不称意，明朝散发弄扁舟。
ts/cl	岑参　走马川行奉送封大夫出师西征<br>君不见走马川，雪海边，平沙莽莽黄入天。<br>轮台九月风夜吼，一川碎石大如斗，随风满地石乱走。<br>匈奴草黄马正肥，金山西见烟尘飞，汉家大将西出师。<br>将军金甲夜不脱，半夜军行戈相拨，风头如刀面如割。<br>马毛带雪汗气蒸，五花连钱旋作冰，幕中草檄砚水凝。<br>虏骑闻之应胆慑，料知短兵不敢接，车师西门伫献捷。
ts/cm	岑参　轮台歌奉送封大夫出师西征<br>轮台城头夜吹角，轮台城北旄头落。<br>羽书昨夜过渠黎，单于已在金山西。<br>戍楼西望烟尘黑，汉军屯在轮台北。<br>上将拥旄西出征，平明吹笛大军行。<br>四边伐鼓雪海涌，三军大呼阴山动。<br>虏塞兵气连云屯，战场白骨缠草根。<br>剑河风急云片阔，沙口石冻马蹄脱。<br>亚相勤王甘苦辛，誓将报主静边尘。<br>古来青史谁不见，今见功名胜古人。
ts/cn	岑参　白雪歌送武判官归京<br>北风卷地白草折，胡天八月即飞雪。<br>忽如一夜春风来，千树万树梨花开。<br>散入珠帘湿罗幕，狐裘不暖锦衾薄。<br>将军角弓不得控，都护铁衣冷难著。<br>瀚海阑干百丈冰，愁云惨淡万里凝。<br>中军置酒饮归客，胡琴琵琶与羌笛。<br>纷纷暮雪下辕门，风掣红旗冻不翻。<br>轮台东门送君去，去时雪满天山路。<br>山回路转不见君，雪上空留马行处。
ts/co	杜甫　韦讽录事宅观曹将军画马图<br>国初已来画鞍马，神妙独数江都王。<br>将军得名三十载，人间又见真乘黄。<br>曾貌先帝照夜白，龙池十日飞霹雳。<br>内府殷红玛瑙盘，婕妤传诏才人索。<br>盘赐将军拜舞归，轻纨细绮相追飞。<br>贵戚权门得笔迹，始觉屏障生光辉。<br>昔日太宗拳毛騧，近时郭家狮子花。<br>今之新图有二马，复令识者久叹嗟。<br>此皆骑战一敌万，缟素漠漠开风沙。<br>其余七匹亦殊绝，迥若寒空动烟雪。<br>霜蹄蹴踏长楸间，马官厮养森成列。<br>可怜九马争神骏，顾视清高气深稳。<br>借问苦心爱者谁，后有韦讽前支遁。<br>忆昔巡幸新丰宫，翠华拂天来向东。<br>腾骧磊落三万匹，皆与此图筋骨同。<br>自从献宝朝河宗，无复射蛟江水中。<br>君不见金粟堆前松柏里，龙媒去尽鸟呼风。
ts/cp	杜甫　丹青引赠曹霸将军<br>将军魏武之子孙，于今为庶为清门。<br>英雄割据虽已矣，文采风流今尚存。<br>学书初学卫夫人，但恨无过王右军。<br>丹青不知老将至，富贵于我如浮云。<br>开元之中常引见，承恩数上南薰殿。<br>凌烟功臣少颜色，将军下笔开生面。<br>良相头上进贤冠，猛将腰间大羽箭。<br>褒公鄂公毛发动，英姿飒爽来酣战。<br>先帝御马玉花骢，画工如山貌不同。<br>是日牵来赤墀下，迥立阊阖生长风。<br>诏谓将军拂绢素，意匠惨淡经营中。<br>斯须九重真龙出，一洗万古凡马空。<br>玉花却在御榻上，榻上庭前屹相向。<br>至尊含笑催赐金，圉人太仆皆惆怅。<br>弟子韩幹早入室，亦能画马穷殊相。<br>幹惟画肉不画骨，忍使骅骝气凋丧。<br>将军画善盖有神，必逢佳士亦写真。<br>即今漂泊干戈际，屡貌寻常行路人。<br>途穷反遭俗眼白，世上未有如公贫。<br>但看古来盛名下，终日坎壈缠其身。
ts/cq	杜甫　寄韩谏议注<br>今我不乐思岳阳，身欲奋飞病在床。<br>美人娟娟隔秋水，濯足洞庭望八荒。<br>鸿飞冥冥日月白，青枫叶赤天雨霜。<br>玉京群帝集北斗，或骑麒麟翳凤凰。<br>芙蓉旌旗烟雾落，影动倒景摇潇湘。<br>星宫之君醉琼浆，羽人稀少不在旁。<br>似闻昨者赤松子，恐是汉代韩张良。<br>昔随刘氏定长安，帷幄未改神惨伤。<br>国家成败吾岂敢，色难腥腐餐枫香。<br>周南留滞古所惜，南极老人应寿昌。<br>美人胡为隔秋水，焉得置之贡玉堂。
ts/cr	杜甫　古柏行<br>孔明庙前有老柏，柯如青铜根如石。<br>霜皮溜雨四十围，黛色参天二千尺。<br>君臣已与时际会，树木犹为人爱惜。<br>云来气接巫峡长，月出寒通雪山白。<br>忆昨路绕锦亭东，先主武侯同閟宫。<br>崔嵬枝干郊原古，窈窕丹青户牖空。<br>落落盘踞虽得地，冥冥孤高多烈风。<br>扶持自是神明力，正直原因造化工。<br>大厦如倾要梁栋，万牛回首丘山重。<br>不露文章世已惊，未辞剪伐谁能送？<br>苦心岂免容蝼蚁，香叶终经宿鸾凤。<br>志士幽人莫怨嗟：古来材大难为用。
ts/d	卷三　七言古诗<br>[a]之01&nbsp杜　甫　观公孙大娘弟子舞剑器行并序<br>[b]之02&nbsp元　结　石鱼湖上醉歌并序<br>[c]之03&nbsp韩　愈　山石<br>[d]之04&nbsp韩　愈　八月十五夜赠张功曹<br>[e]之05&nbsp韩　愈　谒衡岳庙遂宿岳寺题门楼<br>[f]之06&nbsp韩　愈　石鼓歌<br>[g]之07&nbsp柳宗元　渔翁<br>[h]之08&nbsp白居易　长恨歌<br>[i]之09&nbsp白居易　琵琶行<br>[j]之10&nbsp李商隐　韩碑
ts/da	杜甫　观公孙大娘弟子舞剑器行并序<br>昔有佳人公孙氏，一舞剑器动四方。<br>观者如山色沮丧，天地为之久低昂。<br>?如羿射九日落，矫如群帝骖龙翔。<br>来如雷霆收震怒，罢如江海凝清光。<br>绛唇珠袖两寂寞，晚有弟子传芬芳。<br>临颍美人在白帝，妙舞此曲神扬扬。<br>与余问答既有以，感时抚事增惋伤。<br>先帝侍女八千人，公孙剑器初第一。<br>五十年间似反掌，风尘澒洞昏王室。<br>梨园子弟散如烟，女乐余姿映寒日。<br>金粟堆南木已拱，瞿塘石城草萧瑟。<br>玳筵急管曲复终，乐极哀来月东出。<br>老夫不知其所往，足茧荒山转愁疾。
ts/db	元结　石鱼湖上醉歌并序<br>石鱼湖，似洞庭，夏水欲满君山青。<br>山为樽，水为沼，酒徒历历坐洲岛。<br>长风连日作大浪，不能废人运酒舫。<br>我持长瓢坐巴丘，酌饮四座以散愁。
ts/dc	韩愈　山石<br>山石荦确行径微，黄昏到寺蝙蝠飞。<br>升堂坐阶新雨足，芭蕉叶大栀子肥。<br>僧言古壁佛画好，以火来照所见稀。<br>铺床拂席置羹饭，疏粝亦足饱我饥。<br>夜深静卧百虫绝，清月出岭光入扉。<br>天明独去无道路，出入高下穷烟霏。<br>山红涧碧纷烂漫，时见松枥皆十围。<br>当流赤足踏涧石，水声激激风生衣。<br>人生如此自可乐，岂必局束为人靰？<br>嗟哉吾党二三子，安得至老不更归。
ts/dd	韩愈　八月十五夜赠张功曹<br>纤云四卷天无河，清风吹空月舒波。<br>沙平水息声影绝，一杯相属君当歌。<br>君歌声酸辞且苦，不能听终泪如雨。<br>洞庭连天九疑高，蛟龙出没猩鼯号。<br>十生九死到官所，幽居默默如藏逃。<br>下床畏蛇食畏药，海气湿蛰熏腥臊。<br>昨者州前槌大鼓，嗣皇继圣登夔皋。<br>赦书一日行万里，罪从大辟皆除死。<br>迁者追回流者还，涤瑕荡垢清朝班。<br>州家申名使家抑，坎轲只得移荆蛮。<br>判司卑官不堪说，未免捶楚尘埃间。<br>同时辈流多上道，天路幽险难追攀。<br>君歌且休听我歌；我歌今与君殊科。<br>一年明月今宵多，人生由命非由他，有酒不饮奈明何？
ts/de	韩愈　谒衡岳庙遂宿岳寺题门楼<br>五岳祭秩皆三公，四方环镇嵩当中。<br>火维地荒足妖怪，天假神柄专其雄。<br>喷云泄雾藏半腹，虽有绝顶谁能穷？<br>我来正逢秋雨节，阴气晦昧无清风。<br>潜心默祷若有应，岂非正直能感通！<br>须臾静扫众峰出，仰见突兀撑青空。<br>紫盖连延接天柱，石廪腾掷堆祝融。<br>森然魄动下马拜，松柏一径趋灵宫。<br>粉墙丹柱动光彩，鬼物图画填青红。<br>升阶伛偻荐脯酒，欲以菲薄明其衷。<br>庙令老人识神意，睢盱侦伺能鞠躬。<br>手持杯珓导我掷，云此最吉余难同。<br>窜逐蛮荒幸不死，衣食才足甘长终。<br>侯王将相望久绝，神纵欲福难为功。<br>夜投佛寺上高阁，星月掩映云曈昽。<br>猿鸣钟动不知曙，杲杲寒日生于东。
ts/df	韩愈　石鼓歌<br>张生手持石鼓文，劝我试作石鼓歌。<br>少陵无人谪仙死，才薄将奈石鼓何。<br>周纲陵迟四海沸，宣王愤起挥天戈。<br>大开明堂受朝贺，诸侯剑佩鸣相磨。<br>蒐于岐阳骋雄俊，万里禽兽皆遮罗。<br>镌功勒成告万世，凿石作鼓隳嵯峨。<br>从臣才艺咸第一，拣选撰刻留山阿。<br>雨淋日灸野火燎，鬼物守护烦撝呵。<br>公从何处得纸本，毫发尽备无差讹。<br>辞严义密读难晓，字体不类隶与蝌。<br>年深岂免有缺画，快剑斫断生蛟鼍。<br>鸾翔凤翥众仙下，珊瑚碧树交枝柯。<br>金绳铁索锁纽壮，古鼎跃水龙腾梭。<br>陋儒编诗不收入，二雅褊迫无委蛇。<br>孔子西行不到秦，掎摭星宿遗羲娥。<br>嗟余好古生苦晚，对此涕泪双滂沱。<br>忆昔初蒙博士征，其年始改称元和。<br>故人从军在右辅，为我量度掘臼科。<br>濯冠沐浴告祭酒，如此至宝存岂多。<br>毡包席裹可立致，十鼓只载数骆驼。<br>荐诸太庙比郜鼎，光价岂止百倍过。<br>圣恩若许留太学，诸生讲解得切磋。<br>观经鸿都尚填咽，坐见举国来奔波。<br>剜苔剔藓露节角，安置妥帖平不颇。<br>大厦深檐与盖覆，经历久远期无佗。<br>中朝大官老于事，讵肯感激徒媕娿。<br>牧童敲火牛砺角，谁复著手为摩挲。<br>日销月铄就埋没，六年西顾空吟哦。<br>羲之俗书趁姿媚，数纸尚可博白鹅。<br>继周八代争战罢，无人收拾理则那。<br>方今太平日无事，柄任儒术崇丘轲。<br>安能以此尚论列，愿借辩口如悬河。<br>石鼓之歌止于此，呜呼吾意其蹉跎。
ts/dg	柳宗元　渔翁<br>渔翁夜傍西岩宿，晓汲清湘燃楚竹。<br>烟销日出不见人，欸乃一声山水绿。<br>回看天际下中流，岩上无心云相逐。
ts/dh	白居易　长恨歌<br>汉皇重色思倾国，御宇多年求不得。<br>杨家有女初长成，养在深闺人未识。<br>天生丽质难自弃，一朝选在君王侧。<br>回眸一笑百媚生，六宫粉黛无颜色。<br>春寒赐浴华清池，温泉水滑洗凝脂。<br>侍儿扶起娇无力，始是新承恩泽时。<br>云鬓花颜金步摇，芙蓉帐暖度春宵。<br>春宵苦短日高起，从此君王不早朝。<br>承欢侍宴无闲暇，春从春游夜专夜。<br>后宫佳丽三千人，三千宠爱在一身。<br>金屋妆成娇侍夜，玉楼宴罢醉和春。<br>姊妹弟兄皆列土，可怜光彩生门户。<br>遂令天下父母心，不重生男重生女。<br>骊宫高处入青云，仙乐风飘处处闻。<br>缓歌慢舞凝丝竹，尽日君王看不足。<br>渔阳鞞鼓动地来，惊破霓裳羽衣曲。<br>九重城阙烟尘生，千乘万骑西南行。<br>翠华摇摇行复止，西出都门百余里。<br>六军不发无奈何，宛转蛾眉马前死。<br>花钿委地无人收，翠翘金雀玉搔头。<br>君王掩面救不得，回看血泪相和流。<br>黄埃散漫风萧索，云栈萦纡登剑阁。<br>峨嵋山下少人行，旌旗无光日色薄。<br>蜀江水碧蜀山青，圣主朝朝暮暮情。<br>行宫见月伤心色，夜雨闻铃肠断声。<br>天旋日转回龙驭，到此踌躇不能去。<br>马嵬坡下泥土中，不见玉颜空死处。<br>君臣相顾尽沾衣，东望都门信马归。<br>归来池苑皆依旧，太液芙蓉未央柳。<br>芙蓉如面柳如眉，对此如何不泪垂。<br>春风桃李花开夜，秋雨梧桐叶落时。<br>西宫南内多秋草，宫叶满阶红不扫。<br>梨园弟子白发新，椒房阿监青娥老。<br>夕殿萤飞思悄然，孤灯挑尽未成眠。<br>迟迟钟鼓初长夜，耿耿星河欲曙天。<br>鸳鸯瓦冷霜华重，翡翠衾寒谁与共。<br>悠悠生死别经年，魂魄不曾来入梦。<br>临邛道士鸿都客，能以精诚致魂魄。<br>为感君王展转思，遂教方士殷勤觅。<br>排空驭气奔如电，升天入地求之遍。<br>上穷碧落下黄泉，两处茫茫皆不见。<br>忽闻海上有仙山，山在虚无缥缈间。<br>楼阁玲珑五云起，其中绰约多仙子。<br>中有一人字太真，雪肤花貌参差是。<br>金阙西厢叩玉扃，转教小玉报双成。<br>闻道汉家天子使，九华帐里梦魂惊。<br>揽衣推枕起裴回，珠箔银屏逦迤开。<br>云鬓半偏新睡觉，花冠不整下堂来。<br>风吹仙袂飘飖举，犹似霓裳羽衣舞。<br>玉容寂寞泪阑干，梨花一枝春带雨。<br>含情凝睇谢君王，一别音容两渺茫。<br>昭阳殿里恩爱绝，蓬莱宫中日月长。<br>回头下望人寰处，不见长安见尘雾。<br>唯将旧物表深情，钿合金钗寄将去。<br>钗留一股合一扇，钗擘黄金合分钿。<br>但教心似金钿坚，天上人间会相见。<br>临别殷勤重寄词，词中有誓两心知。<br>七月七日长生殿，夜半无人私语时。<br>在天愿作比翼鸟，在地愿为连理枝。<br>天长地久有时尽，此恨绵绵无绝期。
ts/di	白居易　琵琶行<br>浔阳江头夜送客，枫叶荻花秋瑟瑟。<br>主人下马客在船，举酒欲饮无管弦。<br>醉不成欢惨将别，别时茫茫江浸月。<br>忽闻水上琵琶声，主人忘归客不发。<br>寻声暗问弹者谁，琵琶声停欲语迟。<br>移船相近邀相见，添酒回灯重开宴。<br>千呼万唤始出来，犹抱琵琶半遮面。<br>转轴拨弦三两声，未成曲调先有情。<br>弦弦掩抑声声思，似诉平生不得志。<br>低眉信手续续弹，说尽心中无限事。<br>轻拢慢捻抹复挑，初为霓裳后六幺。<br>大弦嘈嘈如急雨，小弦切切如私语。<br>嘈嘈切切错杂弹，大珠小珠落玉盘。<br>间关莺语花底滑，幽咽泉流冰下难。<br>冰泉冷涩弦凝绝，凝绝不通声暂歇。<br>别有幽愁暗恨生，此时无声胜有声。<br>银瓶乍破水浆迸，铁骑突出刀枪鸣。<br>曲终收拨当心画，四弦一声如裂帛。<br>东舟西舫悄无言，唯见江心秋月白。<br>沉吟放拨插弦中，整顿衣裳起敛容。<br>自言本是京城女，家在虾蟆陵下住。<br>十三学得琵琶成，名属教坊第一部。<br>曲罢曾教善才伏，妆成每被秋娘妒。<br>五陵年少争缠头，一曲红绡不知数。<br>钿头银篦击节碎，血色罗裙翻酒污。<br>今年欢笑复明年，秋月春风等闲度。<br>弟走从军阿姨死，暮去朝来颜色故。<br>门前冷落鞍马稀，老大嫁作商人妇。<br>商人重利轻别离，前月浮梁买茶去。<br>去来江口守空船，绕船月明江水寒。<br>夜深忽梦少年事，梦啼妆泪红阑干。<br>我闻琵琶已叹息，又闻此语重唧唧。<br>同是天涯沦落人，相逢何必曾相识。<br>我从去年辞帝京，谪居卧病浔阳城。<br>浔阳地僻无音乐，终岁不闻丝竹声。<br>住近湓江地低湿，黄芦苦竹绕宅生。<br>其间旦暮闻何物，杜鹃啼血猿哀鸣。<br>春江花朝秋月夜，往往取酒还独倾。<br>岂无山歌与村笛，呕哑嘲哳难为听。<br>今夜闻君琵琶语，如听仙乐耳暂明。<br>莫辞更坐弹一曲，为君翻作琵琶行。<br>感我此言良久立，却坐促弦弦转急。<br>凄凄不似向前声，满座重闻皆掩泣。<br>座中泣下谁最多，江州司马青衫湿。
ts/dj	李商隐　韩碑<br>元和天子神武姿，彼何人哉轩与羲。<br>誓将上雪列圣耻，坐法宫中朝四夷。<br>淮西有贼五十载，封狼生貙貙生罴。<br>不据山河据平地，长戈利矛日可麾。<br>帝得圣相相曰度，贼斫不死神扶持。<br>腰悬相印作都统，阴风惨澹天王旗。<br>愬武古通作牙爪，仪曹外郎载笔随。<br>行军司马智且勇，十四万众犹虎貔。<br>入蔡缚贼献太庙，功无与让恩不訾。<br>帝曰汝度功第一，汝从事愈宜为辞。<br>愈拜稽首蹈且舞，金石刻画臣能为。<br>古者世称大手笔，此事不系于职司。<br>当仁自古有不让，言讫屡颔天子颐。<br>公退斋戒坐小阁，濡染大笔何淋漓。<br>点窜尧典舜典字，涂改清庙生民诗。<br>文成破体书在纸，清晨再拜铺丹墀。<br>表曰臣愈昧死上，咏神圣功书之碑。<br>碑高三丈字如斗，负以灵鳌蟠以螭。<br>句奇语重喻者少，谗之天子言其私。<br>长绳百尺拽碑倒，粗砂大石相磨治。<br>公之斯文若元气，先时已入人肝脾。<br>汤盘孔鼎有述作，今无其器存其辞。<br>呜呼圣王及圣相，相与烜赫流淳熙。<br>公之斯文不示后，曷与三五相攀追。<br>愿书万本诵万遍，口角流沫右手胝。<br>传之七十有二代，以为封禅玉检明堂基。
ts/e	卷四　七言乐府<br>[a]之01&nbsp高　适　燕歌行<br>[b]之02&nbsp李　颀　古从军行<br>[c]之03&nbsp王　维　洛阳女儿行<br>[d]之04&nbsp王　维　老将行<br>[e]之05&nbsp王　维　桃源行<br>[f]之06&nbsp李　白　蜀道难<br>[g]之07&nbsp李　白　长相思二首⊙其一<br>[h]之08&nbsp李　白　长相思二首⊙其二<br>[i]之09&nbsp李　白　行路难<br>[j]之10&nbsp李　白　将进酒<br>[k]之11&nbsp杜　甫　兵车行<br>[l]之12&nbsp杜　甫　丽人行<br>[m]之13&nbsp杜　甫　哀江头<br>[n]之14&nbsp杜　甫　哀王孙
ts/ea	高适　燕歌行<br>汉家烟尘在东北，汉将辞家破残贼。<br>男儿本自重横行，天子非常赐颜色。<br>摐金伐鼓下榆关，旌旆逶迤碣石间。<br>校尉羽书飞瀚海，单于猎火照狼山。<br>山川萧条极边土，胡骑凭陵杂风雨。<br>战士军前半死生，美人帐下犹歌舞！<br>大漠穷秋塞草腓，孤城落日斗兵稀。<br>身当恩遇常轻敌，力尽关山未解围。<br>铁衣远戍辛勤久，玉箸应啼别离后。<br>少妇城南欲断肠，征人蓟北空回首。<br>边庭飘摇那可度，绝域苍茫更何有。<br>杀气三时作阵云，寒声一夜传刁斗。<br>相看白刃血纷纷，死节从来岂顾勋？<br>君不见沙场征战苦，至今犹忆李将军！
ts/eb	李颀　古从军行<br>白日登山望烽火，黄昏饮马傍交河。<br>行人刁斗风沙暗，公主琵琶幽怨多。<br>野云万里无城郭，雨雪纷纷连大漠。<br>胡雁哀鸣夜夜飞，胡儿眼泪双双落。<br>闻道玉门犹被遮，应将性命逐轻车。<br>年年战骨埋荒外，空见蒲桃入汉家。
ts/ec	王维　洛阳女儿行<br>洛阳女儿对门居，才可容颜十五余。<br>良人玉勒乘骢马，侍女金盘脍鲤鱼。<br>画阁朱楼尽相望，红桃绿柳垂檐向。<br>罗帷送上七香车，宝扇迎归九华帐。<br>狂夫富贵在青春，意气骄奢剧季伦。<br>自怜碧玉亲教舞，不惜珊瑚持与人。<br>春窗曙灭九微火，九微片片飞花琐。<br>戏罢曾无理曲时，妆成只是熏香坐。<br>城中相识尽繁华，日夜经过赵李家。<br>谁怜越女颜如玉，贫贱江头自浣纱。
ts/ed	王维　老将行<br>少年十五二十时，步行夺得胡马骑。<br>射杀山中白额虎，肯数邺下黄须儿。<br>一身转战三千里，一剑曾当百万师。<br>汉兵奋迅如霹雳，虏骑奔腾畏蒺藜。<br>卫青不败由天幸，李广无功缘数奇。<br>自从弃置便衰朽，世事蹉跎成白首。<br>昔时飞雀无全目，今日垂杨生左肘。<br>路旁时卖故侯瓜，门前学种先生柳。<br>苍茫古木连穷巷，寥落寒山对虚牖。<br>誓令疏勒出飞泉，不似颍川空使酒。<br>贺兰山下阵如云，羽檄交驰日夕闻。<br>节使三河募年少，诏书五道出将军。<br>试拂铁衣如雪色，聊持宝剑动星文。<br>愿得燕弓射大将，耻令越甲鸣吾君。<br>莫嫌旧日云中守，犹堪一战取功勋。
ts/ee	王维　桃源行<br>渔舟逐水爱山春，两岸桃花夹古津。<br>坐看红树不知远，行尽青溪不见人。<br>山口潜行始隈隩，山开旷望旋平陆。<br>遥看一处攒云树，近入千家散花竹。<br>樵客初传汉姓名，居人未改秦衣服。<br>居人共住武陵源，还从物外起田园。<br>月明松下房栊静，日出云中鸡犬喧。<br>惊闻俗客争来集，竞引还家问都邑。<br>平明闾巷扫花开，薄暮渔樵乘水入。<br>初因避地去人间，及至成仙遂不还。<br>峡里谁知有人事，世中遥望空云山。<br>不疑灵境难闻见，尘心未尽思乡县。<br>出洞无论隔山水，辞家终拟长游衍。<br>自谓经过旧不迷，安知峰壑今来变。<br>当时只记入山深，青溪几曲到云林。<br>春来遍是桃花水，不辨仙源何处寻。
ts/ef	李白　蜀道难<br>噫吁嚱，危乎高哉。<br>蜀道之难，难于上青天！<br>蚕丛及鱼凫，开国何茫然。<br>尔来四万八千岁，不与秦塞通人烟。<br>西当太白有鸟道，可以横绝峨眉颠。<br>地崩山摧壮士死，然后天梯石栈相钩连。<br>上有六龙回日之高标，下有冲波逆折之回川。<br>黄鹤之飞尚不得过，猿猱欲度愁攀援。<br>青泥何盘盘，百步九折萦岩峦。<br>扪参历井仰胁息，以手抚膺坐长叹。<br>问君西游何时还，畏途巉岩不可攀。<br>但见悲鸟号古木，雄飞雌从绕林间。<br>又闻子规啼夜月，愁空山。<br>蜀道之难难于上青天，使人听此凋朱颜。<br>连峰去天不盈尺，枯松倒挂倚绝壁。<br>飞湍瀑流争喧豗，砯崖转石万壑雷。<br>其险也如此，嗟尔远道之人胡为乎来哉。<br>剑阁峥嵘而崔嵬，一夫当关，万夫莫开。<br>所守或匪亲，化为狼与豺。<br>朝避猛虎，夕避长蛇。<br>磨牙吮血，杀人如麻。<br>锦城虽云乐，不如早还家。<br>蜀道之难难于上青天，侧身西望长咨嗟。
ts/eg	李白　长相思二首⊙其一<br>长相思，在长安。<br>络纬秋啼金井阑，微霜凄凄簟色寒。<br>孤灯不明思欲绝，卷帷望月空长叹。<br>美人如花隔云端。<br>上有青冥之长天，下有渌水之波澜。<br>天长地远魂飞苦，梦魂不到关山难。<br>长相思，摧心肝。
ts/eh	李白　长相思二首⊙其二<br>日色欲尽花含烟，月明如素愁不眠。<br>赵瑟初停凤凰柱，蜀琴欲奏鸳鸯弦。<br>此曲有意无人传，愿随春风寄燕然。<br>忆君迢迢隔青天。<br>昔时横波目，今作流泪泉。<br>不信妾肠断，归来看取明镜前。
ts/ei	李白　行路难<br>金尊清酒斗十千，玉盘珍馐直万钱。<br>停杯投箸不能食，拔剑四顾心茫然。<br>欲渡黄河冰塞川，将登太行雪满山。<br>闲来垂钓坐溪上，忽复乘舟梦日边。<br>行路难，行路难，多歧路，今安在。<br>长风破浪会有时，直挂云帆济沧海。
ts/ej	李白　将进酒<br>君不见黄河之水天上来，奔流到海不复回。<br>君不见高堂明镜悲白发，朝如青丝暮成雪。<br>人生得意须尽欢，莫使金尊空对月。<br>天生我材必有用，千金散尽还复来。<br>烹羊宰牛且为乐，会须一饮三百杯。<br>岑夫子，丹丘生，将进酒，杯莫停。<br>与君歌一曲，请君为我侧耳听。<br>钟鼓馔玉不足贵，但愿长醉不复醒。<br>古来圣贤皆寂寞，惟有饮者留其名。<br>陈王昔时宴平乐，斗酒十千恣欢谑。<br>主人何为言少钱，径须沽取对君酌。<br>五花马，千金裘，<br>呼儿将出换美酒，与尔同销万古愁。
ts/ek	杜甫　兵车行<br>车辚辚，马萧萧，行人弓箭各在腰。<br>爷娘妻子走相送，尘埃不见咸阳桥。<br>牵衣顿足拦道哭，哭声直上干云霄。<br>道旁过者问行人，行人但云点行频。<br>或从十五北防河，便至四十西营田。<br>去时里正与裹头，归来头白还戍边。<br>边庭流血成海水，武皇开边意未已。<br>君不闻汉家山东二百州，千村万落生荆杞。<br>纵有健妇把锄犁，禾生陇亩无东西。<br>况复秦兵耐苦战，被驱不异犬与鸡。<br>长者虽有问，役夫敢伸恨？<br>且如今年冬，未休关西卒。<br>县官急索租，租税从何出？<br>信知生男恶，反是生女好。<br>生女犹得嫁比邻，生男埋没随百草。<br>君不见青海头，古来白骨无人收。<br>新鬼烦冤旧鬼哭，天阴雨湿声啾啾！
ts/el	杜甫　丽人行<br>三月三日天气新，长安水边多丽人。<br>态浓意远淑且真，肌理细腻骨肉匀。<br>绣罗衣裳照暮春，蹙金孔雀银麒麟。<br>头上何所有？翠微叶?垂鬓唇。<br>背后何所见？珠压腰衱稳称身。<br>就中云幕椒房亲，赐名大国虢与秦。<br>紫驼之峰出翠釜，水精之盘行素鳞。<br>犀箸厌饫久未下，鸾刀缕切空纷纶。<br>黄门飞鞚不动尘，御厨络绎送八珍。<br>箫鼓哀吟感鬼神，宾从杂遝实要津。<br>后来鞍马何逡巡，当轩下马入锦茵。<br>杨花雪落覆白苹，青鸟飞去衔红巾。<br>炙手可热势绝伦，慎莫近前丞相嗔！
ts/em	杜甫　哀江头<br>少陵野老吞声哭，春日潜行曲江曲。<br>江头宫殿锁千门，细柳新蒲为谁绿。<br>忆昔霓旌下南苑，苑中万物生颜色。<br>昭阳殿里第一人，同辇随君侍君侧。<br>辇前才人带弓箭，白马嚼啮黄金勒。<br>翻身向天仰射云，一笑正坠双飞翼。<br>明眸皓齿今何在，血污游魂归不得。<br>清渭东流剑阁深，去住彼此无消息。<br>人生有情泪沾臆，江水江花岂终极。<br>黄昏胡骑尘满城，欲往城南望城北。
ts/en	杜甫　哀王孙<br>长安城头头白乌，夜飞延秋门上呼。<br>又向人家啄大屋，屋底达官走避胡。<br>金鞭断折九马死，骨肉不待同驰驱。<br>腰下宝玦青珊瑚，可怜王孙泣路隅。<br>问之不肯道姓名，但道困苦乞为奴。<br>已经百日窜荆棘，身上无有完肌肤。<br>高帝子孙尽隆准，龙种自与常人殊。<br>豺狼在邑龙在野，王孙善保千金躯。<br>不敢长语临交衢，且为王孙立斯须。<br>昨夜东风吹血腥，东来橐驼满旧都。<br>朔方健儿好身手，昔何勇锐今何愚。<br>窃闻天子已传位，圣德北服南单于。<br>花门剺面请雪耻，慎勿出口他人狙。<br>哀哉王孙慎勿疏，五陵佳气无时无。
ts/f	卷五　五言律诗1<br>[a]之01&nbsp李隆基　经鲁祭孔子而叹之<br>[b]之02&nbsp张九龄　望月怀远<br>[c]之03&nbsp王　勃　杜少府之任蜀州<br>[d]之04&nbsp骆宾王　在狱咏蝉<br>[e]之05&nbsp杜审言　和晋陵陆丞早春游望<br>[f]之06&nbsp沈佺期　杂诗<br>[g]之07&nbsp宋之问　题大庾岭北驿<br>[h]之08&nbsp王　湾　次北固山下<br>[i]之09&nbsp常　建　题破山寺后禅院<br>[j]之10&nbsp岑　参　寄左省杜拾遗<br>[k]之11&nbsp李　白　赠孟浩然<br>[l]之12&nbsp李　白　渡荆门送别<br>[m]之13&nbsp李　白　送友人<br>[n]之14&nbsp李　白　听蜀僧濬弹琴<br>[o]之15&nbsp李　白　夜泊牛渚怀古<br>[p]之16&nbsp杜　甫　月夜<br>[q]之17&nbsp杜　甫　春望<br>[r]之18&nbsp杜　甫　春宿左省<br>[s]之19&nbsp杜　甫　至德二载，甫自京金光门出问道归凤翔，乾元初从左拾遗移华州掾，与亲故别，因出此门，有悲往事<br>[t]之20&nbsp杜　甫　月夜忆舍弟
ts/fa	李隆基　经鲁祭孔子而叹之<br>夫子何为者？栖栖一代中。<br>地犹鄹氏邑，宅即鲁王宫。<br>叹凤嗟身否，伤麟怨道穷。<br>今看两楹奠，当与梦时同。
ts/fb	张九龄　望月怀远<br>海上生明月，天涯共此时。<br>情人怨遥夜，竟夕起相思。<br>灭烛怜光满，披衣觉露滋。<br>不堪盈手赠，还寝梦佳期。
ts/fc	王勃　杜少府之任蜀州<br>城阙辅三秦，风烟望五津。<br>与君离别意，同是宦游人。<br>海内存知己，天涯若比邻。<br>无为在歧路，儿女共沾巾。
ts/fd	骆宾王　在狱咏蝉<br>西陆蝉声唱，南冠客思深。<br>那堪玄鬓影，来对白头吟。<br>露重飞难进，风多响易沉。<br>无人信高洁，谁为表予心？
ts/fe	杜审言　和晋陵陆丞早春游望<br>独有宦游人，偏惊物候新。<br>云霞出海曙，梅柳渡江春。<br>淑气催黄鸟，晴光转绿苹。<br>忽闻歌古调，归思欲沾巾。
ts/ff	沈佺期　杂诗<br>闻道黄龙戍，频年不解兵。<br>可怜闺里月，长在汉家营。<br>少妇今春意，良人昨夜情。<br>谁能将旗鼓，一为取龙城。
ts/fg	宋之问　题大庾岭北驿<br>我行殊未已，何日复归来。<br>阳月南飞雁，传闻至此回。<br>江静潮初落，林昏瘴不开。<br>明朝望乡处，应见陇头梅。
ts/fh	王湾　次北固山下<br>客路青山下，行舟绿水前。<br>潮平两岸阔，风正一帆悬。<br>海日生残夜，江春入旧年。<br>乡书何处达，归雁洛阳边。
ts/fi	常建　题破山寺后禅院<br>清晨入古寺，初日照高林。<br>曲径通幽处，禅房花木深。<br>山光悦鸟性，潭影空人心。<br>万籁此俱寂，但余钟磬音。
ts/fj	岑参　寄左省杜拾遗<br>联步趋丹陛，分曹限紫微。<br>晓随天仗入，暮惹御香归。<br>白发悲花落，青云羡鸟飞。<br>圣朝无阙事，自觉谏书稀。
ts/fk	李白　赠孟浩然<br>吾爱孟夫子，风流天下闻。<br>红颜弃轩冕，白首卧松云。<br>醉月频中圣，迷花不事君。<br>高山安可仰，徒此揖清芬。
ts/fl	李白　渡荆门送别<br>渡远荆门外，来从楚国游。<br>山随平野尽，江入大荒流。<br>月下飞天镜，云生结海楼。<br>仍怜故乡水，万里送行舟。
ts/fm	李白　送友人<br>青山横北郭，白水绕东城。<br>此地一为别，孤蓬万里征。<br>浮云游子意，落日故人情。<br>挥手自兹去，萧萧班马鸣。
ts/fn	李白　听蜀僧濬弹琴<br>蜀僧抱绿绮，西下峨嵋峰。<br>为我一挥手，如听万壑松。<br>客心洗流水，余响入霜钟。<br>不觉碧山暮，秋云暗几重。
ts/fo	李白　夜泊牛渚怀古<br>牛渚西江夜，青天无片云。<br>登舟望秋月，空忆谢将军。<br>余亦能高咏，斯人不可闻。<br>明朝挂帆席，枫叶落纷纷。
ts/fp	杜甫　月夜<br>今夜鄜州月，闺中只独看。<br>遥怜小儿女，未解忆长安。<br>香雾云鬟湿，清辉玉臂寒。<br>何时倚虚幌，双照泪痕干。
ts/fq	杜甫　春望<br>国破山河在，城春草木深。<br>感时花溅泪，恨别鸟惊心。<br>烽火连三月，家书抵万金。<br>白头搔更短，浑欲不胜簪。
ts/fr	杜甫　春宿左省<br>花隐掖垣暮，啾啾栖鸟过。<br>星临万户动，月傍九霄多。<br>不寝听金钥，因风想玉珂。<br>明朝有封事，数问夜如何。
ts/fs	杜甫　至德二载，甫自京金光门出问道归凤翔，乾元初从左拾遗移华州掾，与亲故别，因出此门，有悲往事<br>此道昔归顺，西郊胡正繁。<br>至今犹破胆，应有未招魂。<br>近侍归京邑，移官岂至尊。<br>无才日衰老，驻马望千门。
ts/ft	杜甫　月夜忆舍弟<br>戍鼓断人行，边秋一雁声。<br>露从今夜白，月是故乡明。<br>有弟皆分散，无家问死生。<br>寄书长不达，况乃未休兵。
ts/g	卷五　五言律诗2<br>[a]之01&nbsp杜　甫　天末怀李白<br>[b]之02&nbsp杜　甫　奉济驿重送严公四韵<br>[c]之03&nbsp杜　甫　别房太尉墓<br>[d]之04&nbsp杜　甫　旅夜抒怀<br>[e]之05&nbsp杜　甫　登岳阳楼<br>[f]之06&nbsp王　维　辋川闲居赠裴秀才迪<br>[g]之07&nbsp王　维　山居秋暝<br>[h]之08&nbsp王　维　归嵩山作<br>[i]之09&nbsp王　维　终南山<br>[j]之10&nbsp王　维　酬张少府<br>[k]之11&nbsp王　维　过香积寺<br>[l]之12&nbsp王　维　送梓州李使君<br>[m]之13&nbsp王　维　汉江临眺<br>[n]之14&nbsp王　维　终南别业<br>[o]之15&nbsp孟浩然　临洞庭湖赠张丞相<br>[p]之16&nbsp孟浩然　与诸子登岘山<br>[q]之17&nbsp孟浩然　宴梅道士山房<br>[r]之18&nbsp孟浩然　岁暮归南山<br>[s]之19&nbsp孟浩然　过故人庄<br>[t]之20&nbsp孟浩然　秦中寄远上人<br>
ts/ga	杜甫　天末怀李白<br>凉风起天末，君子意如何？<br>鸿雁几时到？江湖秋水多。<br>文章憎命达，魑魅喜人过。<br>应共冤魂语，投诗赠汨罗。
ts/gb	杜甫　奉济驿重送严公四韵<br>远送从此别，青山空复情。<br>几时杯重把，昨夜月同行。<br>列郡讴歌惜，三朝出入荣。<br>江村独归处，寂寞养残生。
ts/gc	杜甫　别房太尉墓<br>他乡复行役，驻马别孤坟。<br>近泪无干土，低空有断云。<br>对棋陪谢傅，把剑觅徐君。<br>唯见林花落，莺啼送客闻。
ts/gd	杜甫　旅夜抒怀<br>细草微风岸，危樯独夜舟。<br>星垂平野阔，月涌大江流。<br>名岂文章著，官应老病休。<br>飘飘何所似？天地一沙鸥。
ts/ge	杜甫　登岳阳楼<br>昔闻洞庭水，今上岳阳楼。<br>吴楚东南坼，乾坤日夜浮。<br>亲朋无一字，老病有孤舟。<br>戎马关山北，凭轩涕泗流。
ts/gf	王维　辋川闲居赠裴秀才迪<br>寒山转苍翠，秋水日潺湲。<br>倚杖柴门外，临风听暮蝉。<br>渡头余落日，墟里上孤烟。<br>复值接舆醉，狂歌五柳前。
ts/gg	王维　山居秋暝<br>空山新雨后，天气晚来秋。<br>明月松间照，清泉石上流。<br>竹喧归浣女，莲动下渔舟。<br>随意春芳歇，王孙自可留。
ts/gh	王维　归嵩山作<br>清川带长薄，车马去闲闲。<br>流水如有意，暮禽相与还。<br>荒城临古渡，落日满秋山。<br>迢递嵩高下，归来且闭关。
ts/gi	王维　终南山<br>太乙近天都，连山接海隅。<br>白云回望合，青霭入看无。<br>分野中峰变，阴晴众壑殊。<br>欲投人处宿，隔水问樵夫。
ts/gj	王维　酬张少府<br>晚年惟好静，万事不关心。<br>自顾无长策，空知返旧林。<br>松风吹解带，山月照弹琴。<br>君问穷通理，渔歌入浦深。
ts/gk	王维　过香积寺<br>不知香积寺，数里入云峰。<br>古木无人径，深山何处钟。<br>泉声咽危石，日色冷青松。<br>薄暮空潭曲，安禅制毒龙。
ts/gl	王维　送梓州李使君<br>万壑树参天，千山响杜鹃。<br>山中一夜雨，树杪百重泉。<br>汉女输橦布，巴人讼芋田。<br>文翁翻教授，不敢倚先贤。
ts/gm	王维　汉江临眺<br>楚塞三湘接，荆门九派通。<br>江流天地外，山色有无中。<br>郡邑浮前浦，波澜动远空。<br>襄阳好风日，留醉与山翁。
ts/gn	王维　终南别业<br>兴来每独往，胜事空自知。<br>中岁颇好道，晚家南山陲。<br>行到水穷处，坐看云起时。<br>偶然值林叟，谈笑无还期。
ts/go	孟浩然　临洞庭湖赠张丞相<br>八月湖水平，涵虚混太清。<br>气蒸云梦泽，波撼岳阳城。<br>欲济无舟楫，端居耻圣明。<br>坐观垂钓者，徒有羡鱼情。
ts/gp	孟浩然　与诸子登岘山<br>人事有代谢，往来成古今。<br>江山留胜迹，我辈复登临。<br>水落鱼梁浅，天寒梦泽深。<br>羊公碑尚在，读罢泪沾襟。
ts/gq	孟浩然　宴梅道士山房<br>林卧愁春尽，搴帷览物华。<br>忽逢青鸟使，邀入赤松家。<br>金灶初开火，仙桃正发花。<br>童颜若可驻，何惜醉流霞。
ts/gr	孟浩然　岁暮归南山<br>北阙休上书，南山归敝庐。<br>不才明主弃，多病故人疏。<br>白发催年老，青阳逼岁除。<br>永怀愁不寐，松月夜窗虚。
ts/gs	孟浩然　过故人庄<br>故人具鸡黍，邀我至田家。<br>绿树村边合，青山郭外斜。<br>开轩面场圃，把酒话桑麻。<br>待到重阳日，还来就菊花。
ts/gt	孟浩然　秦中寄远上人<br>一丘常欲卧，三径苦无资。<br>北土非吾愿，东林怀我师。<br>黄金燃桂尽，壮志逐年衰。<br>日夕凉风至，闻蝉但益悲。
ts/h	卷五　五言律诗3<br>[a]之01&nbsp孟浩然　宿桐庐江寄广陵旧游<br>[b]之02&nbsp孟浩然　留别王维<br>[c]之03&nbsp孟浩然　早寒有怀<br>[d]之04&nbsp刘长卿　秋日登吴公台上寺远眺<br>[e]之05&nbsp刘长卿　送李中丞归汉阳别业<br>[f]之06&nbsp刘长卿　饯别王十一南游<br>[g]之07&nbsp刘长卿　寻南溪常道士<br>[h]之08&nbsp刘长卿　新年作<br>[i]之09&nbsp钱　起　送僧归日本<br>[j]之10&nbsp钱　起　谷口书斋寄杨补阙<br>[k]之11&nbsp钱　起　韦应物淮上喜会梁州故人<br>[l]之12&nbsp钱　起　赋得暮雨送李胄<br>[m]之13&nbsp韩　翃　酬程近秋夜即事见赠<br>[n]之14&nbsp刘眘虚　阙题<br>[o]之15&nbsp戴叔伦　江乡故人偶集客舍<br>[p]之16&nbsp卢　纶　送李端<br>[q]之17&nbsp李　益　喜见外弟又言别<br>[r]之18&nbsp司空曙　云阳馆与韩绅宿别<br>[s]之19&nbsp司空曙　喜外弟卢纶见宿<br>[t]之20&nbsp司空曙　贼平后送人北归
ts/ha	孟浩然　宿桐庐江寄广陵旧游<br>山暝听猿愁，沧江急夜流。<br>风鸣两岸叶，月照一孤舟。<br>建德非吾土，维扬忆旧游。<br>还将两行泪，遥寄海西头。
ts/hb	孟浩然　留别王维<br>寂寂竟何待，朝朝空自归。<br>欲寻芳草去，惜与故人违。<br>当路谁相假，知音世所稀。<br>只应守寂寞，还掩故园扉。
ts/hc	孟浩然　早寒有怀<br>木落雁南度，北风江上寒。<br>我家襄水曲，遥隔楚云端。<br>乡泪客中尽，孤帆天际看。<br>迷津欲有问，平海夕漫漫。
ts/hd	刘长卿　秋日登吴公台上寺远眺<br>古台摇落后，秋入望乡心。<br>野寺来人少，云峰隔水深。<br>夕阳依旧垒，寒磬满空林。<br>惆怅南朝事，长江独至今。
ts/he	刘长卿　送李中丞归汉阳别业<br>流落征南将，曾驱十万师。<br>罢归无旧业，老去恋明时。<br>独立三边静，轻生一剑知。<br>茫茫江汉上，日暮欲何之？
ts/help	<br>唐诗三百首简版使用说明<br>当前版本1.0<br>默认文件名long_tangshi300.txt<br>使用说明---------^<br>⒈[...]方括号中的内容表示编码提示<br>[a],单字母,表示当前编码+字母有内容<br>[汉字],表示独立滤镜编码,用于快速定位诗词,一般为诗词名称,待完成<br>制作说明---------^<br>本诗词基于唐诗三百首全解（精制多看注释版）+-+孙洙（编辑）制作<br>后续计划<br>加入作者介绍,诗词注释,语译,赏析,扩展阅读等内容
ts/hf	刘长卿　饯别王十一南游<br>望君烟水阔，挥手泪沾巾。<br>飞鸟没何处，青山空向人。<br>长江一帆远，落日五湖春。<br>谁见汀洲上，相思愁白苹。
ts/hg	刘长卿　寻南溪常道士<br>一路经行处，莓苔见屐痕。<br>白云依静渚，芳草闭闲门。<br>过雨看松色，随山到水源。<br>溪花与禅意，相对亦忘言。
ts/hh	刘长卿　新年作<br>乡心新岁切，天畔独潸然。<br>老至居人下，春归在客先。<br>岭猿同旦暮，江柳共风烟。<br>已似长沙傅，从今又几年。
ts/hi	钱起　送僧归日本<br>上国随缘住，来途若梦行。<br>浮天沧海远，去世法舟轻。<br>水月通禅寂，鱼龙听梵声。<br>惟怜一灯影，万里眼中明。
ts/hj	钱起　谷口书斋寄杨补阙<br>泉壑带茅茨，云霞生薜帷。<br>竹怜新雨后，山爱夕阳时。<br>闲鹭栖常早，秋花落更迟。<br>家童扫萝径，昨与故人期。
ts/hk	钱起　韦应物淮上喜会梁州故人<br>江汉曾为客，相逢每醉还。<br>浮云一别后，流水十年间。<br>欢笑情如旧，萧疏鬓已斑。<br>何因不归去？淮上有秋山。
ts/hl	钱起　赋得暮雨送李胄<br>楚江微雨里，建业暮钟时。<br>漠漠帆来重，冥冥鸟去迟。<br>海门深不见，浦树远含滋。<br>相送情无限，沾襟比散丝。
ts/hm	韩翃　酬程近秋夜即事见赠<br>星河秋一雁，砧杵夜千家。<br>长簟迎风早，空城澹月华。<br>节候看应晚，心期卧亦赊。<br>向来吟秀句，不觉已鸣鸦。
ts/hn	刘眘虚　阙题<br>道由白云尽，春与青溪长。<br>时有落花至，远随流水香。<br>闲门向山路，深柳读书堂。<br>幽映每白日，清辉照衣裳。
ts/ho	戴叔伦　江乡故人偶集客舍<br>天秋月又满，城阙夜千重。<br>还作江南会，翻疑梦里逢。<br>风枝惊暗鹊，露草泣寒虫。<br>羁旅长堪醉，相留畏晓钟。
ts/hp	卢纶　送李端<br>故关衰草遍，离别自堪悲。<br>路出寒云外，人归暮雪时。<br>少孤为客早，多难识君迟。<br>掩泪空相向，风尘何处期？
ts/hq	李益　喜见外弟又言别<br>十年离乱后，长大一相逢。<br>问姓惊初见，称名忆旧容。<br>别来沧海事，语罢暮天钟。<br>明日巴陵道，秋山又几重。
ts/hr	司空曙　云阳馆与韩绅宿别<br>故人江海别，几度隔山川。<br>乍见翻疑梦，相悲各问年。<br>孤灯寒照雨，湿竹暗浮烟。<br>更有明朝恨，离杯惜共传。
ts/hs	司空曙　喜外弟卢纶见宿<br>静夜四无邻，荒居旧业贫。<br>雨中黄叶树，灯下白头人。<br>以我独沉久，愧君相见频。<br>平生自有分，况是蔡家亲。
ts/ht	司空曙　贼平后送人北归<br>世乱同南去，时清独北还。<br>他乡生白发，旧国见青山。<br>晓月过残垒，繁星宿故关。<br>寒禽与衰草，处处伴愁颜。
ts/i	卷五　五言律诗4<br>[a]之01&nbsp刘禹锡　蜀先主庙<br>[b]之02&nbsp张　籍　没蕃故人<br>[c]之03&nbsp白居易　赋得古原草送别<br>[d]之04&nbsp杜　牧　旅宿<br>[e]之05&nbsp许　浑　秋日赴阙题潼关驿楼<br>[f]之06&nbsp许　浑　早秋<br>[g]之07&nbsp李商隐　蝉<br>[h]之08&nbsp李商隐　风雨<br>[i]之09&nbsp李商隐　落花<br>[j]之10&nbsp李商隐　凉思<br>[k]之11&nbsp李商隐　北青萝<br>[l]之12&nbsp温庭筠　送人东归<br>[m]之13&nbsp马　戴　灞上秋居<br>[n]之14&nbsp马　戴　楚江怀古<br>[o]之15&nbsp张　乔　书边事<br>[p]之16&nbsp崔　涂　除夜有怀<br>[q]之17&nbsp崔　涂　孤雁<br>[r]之18&nbsp杜荀鹤　春宫怨<br>[s]之19&nbsp韦　庄　章台夜思<br>[t]之20&nbsp僧皎然　寻陆鸿渐不遇
ts/ia	刘禹锡　蜀先主庙<br>天地英雄气，千秋尚凛然。<br>势分三足鼎，业复五铢钱。<br>得相能开国，生儿不象贤。<br>凄凉蜀故伎，来舞魏宫前。
ts/ib	张籍　没蕃故人<br>前年戍月支，城下没全师。<br>蕃汉断消息，死生长别离。<br>无人收废帐，归马识残旗。<br>欲祭疑君在，天涯哭此时。
ts/ic	白居易　赋得古原草送别<br>离离原上草，一岁一枯荣。<br>野火烧不尽，春风吹又生。<br>远芳侵古道，晴翠接荒城。<br>又送王孙去，萋萋满别情。
ts/id	杜牧　旅宿<br>旅馆无良伴，凝情自悄然。<br>寒灯思旧事，断雁警愁眠。<br>远梦归侵晓，家书到隔年。<br>沧江好烟月，门系钓鱼船。
ts/ie	许浑　秋日赴阙题潼关驿楼<br>红叶晚萧萧，长亭酒一瓢。<br>残云归太华，疏雨过中条。<br>树色随关迥，河声入海遥。<br>帝乡明日到，犹自梦渔樵。
ts/if	许浑　早秋<br>遥夜泛清瑟，西风生翠萝。<br>残萤栖玉露，早雁拂金河。<br>高树晓还密，远山晴更多。<br>淮南一叶下，自觉洞庭波。
ts/ig	李商隐　蝉<br>本以高难饱，徒劳恨费声。<br>五更疏欲断，一树碧无情。<br>薄宦梗犹泛，故园芜已平。<br>烦君最相警，我亦举家清。
ts/ih	李商隐　风雨<br>凄凉宝剑篇，羁泊欲穷年。<br>黄叶仍风雨，青楼自管弦。<br>新知遭薄俗，旧好隔良缘。<br>心断新丰酒，消愁斗几千？
ts/ii	李商隐　落花<br>高阁客竟去，小园花乱飞。<br>参差连曲陌，迢递送斜晖。<br>肠断未忍扫，眼穿仍欲归。<br>芳心向春尽，所得是沾衣。
ts/ij	李商隐　凉思<br>客去波平槛，蝉休露满枝。<br>永怀当此节，倚立自移时。<br>北斗兼春远，南陵寓使迟。<br>天涯占梦数，疑误有新知。
ts/ik	李商隐　北青萝<br>残阳西入崦，茅屋访孤僧。<br>落叶人何在，寒云路几层。<br>独敲初夜磬，闲倚一枝藤。<br>世界微尘里，吾宁爱与憎。
ts/il	温庭筠　送人东归<br>荒戍落黄叶，浩然离故关。<br>高风汉阳渡，初日郢门山。<br>江上几人在，天涯孤棹还。<br>何当重相见？樽酒慰离颜。
ts/im	马戴　灞上秋居<br>灞原风雨定，晚见雁行频。<br>落叶他乡树，寒灯独夜人。<br>空园白露滴，孤壁野僧邻。<br>寄卧郊扉久，何年致此身？
ts/in	马戴　楚江怀古<br>露气寒光集，微阳下楚丘。<br>猿啼洞庭树，人在木兰舟。<br>广泽生明月，苍山夹乱流。<br>云中君不见，竟夕自悲秋。
ts/io	张乔　书边事<br>调角断清秋，征人倚戍楼。<br>春风对青冢，白日落梁州。<br>大漠无兵阻，穷边有客游。<br>蕃情似此水，长愿向南流。
ts/ip	崔涂　除夜有怀<br>迢递三巴路，羁危万里身。<br>乱山残雪夜，孤烛异乡人。<br>渐与骨肉远，转于僮仆亲。<br>那堪正飘泊，明日岁华新。
ts/iq	崔涂　孤雁<br>几行归塞尽，念尔独何之？<br>暮雨相呼失，寒塘欲下迟。<br>渚云低暗度，关月冷相随。<br>未必逢矰缴，孤飞自可疑。
ts/ir	杜荀鹤　春宫怨<br>早被婵娟误，欲妆临镜慵。<br>承恩不在貌，教妾若为容。<br>风暖鸟声碎，日高花影重。<br>年年越溪女，相忆采芙蓉。
ts/is	韦庄　章台夜思<br>清瑟怨遥夜，绕弦风雨哀。<br>孤灯闻楚角，残月下章台。<br>芳草已云暮，故人殊未来。<br>乡书不可寄，秋雁又南回。
ts/it	僧皎然　寻陆鸿渐不遇<br>移家虽带郭，野径入桑麻。<br>近种篱边菊，秋来未著花。<br>扣门无犬吠，欲去问西家。<br>报道山中去，归时每日斜。
ts/j	卷六　七言律诗1<br>[a]之01&nbsp崔　颢　黄鹤楼<br>[b]之02&nbsp崔　颢　行经华阴<br>[c]之03&nbsp祖　咏　望蓟门<br>[d]之04&nbsp崔　曙　九日登望仙台呈刘明府<br>[e]之05&nbsp李　颀　送魏万之京<br>[f]之06&nbsp李　白　登金陵凤凰台<br>[g]之07&nbsp高　适　送李少府贬峡中王少府贬长沙<br>[h]之08&nbsp岑　参　和贾至舍人早朝大明宫之作<br>[i]之09&nbsp王　维　和贾至舍人早朝大明宫之作<br>[j]之10&nbsp王　维　奉和圣制从蓬莱向兴庆阁道中留春雨中春望之作应制<br>[k]之11&nbsp王　维　酬郭给事<br>[l]之12&nbsp王　维　积雨辋川庄作<br>[m]之13&nbsp杜　甫　蜀相<br>[n]之14&nbsp杜　甫　客至<br>[o]之15&nbsp杜　甫　野望<br>[p]之16&nbsp杜　甫　闻官军收河南河北<br>[q]之17&nbsp杜　甫　登高⊙其一<br>[r]之18&nbsp杜　甫　登楼<br>[s]之19&nbsp杜　甫　宿府<br>[t]之20&nbsp杜　甫　阁夜
ts/ja	崔颢　黄鹤楼<br>昔人已乘黄鹤去，此地空余黄鹤楼。<br>黄鹤一去不复返，白云千载空悠悠。<br>晴川历历汉阳树，芳草萋萋鹦鹉洲。<br>日暮乡关何处是？烟波江上使人愁。
ts/jb	崔颢　行经华阴<br>岧峣太华俯咸京，天外三峰削不成。<br>武帝祠前云欲散，仙人掌上雨初晴。<br>河山北枕秦关险，驿路西连汉畤平。<br>借问路旁名利客，何如此处学长生？
ts/jc	祖咏　望蓟门<br>燕台一望客心惊，笳鼓喧喧汉将营。<br>万里寒光生积雪，三边曙色动危旌。<br>沙场烽火侵胡月，海畔云山拥蓟城。<br>少小虽非投笔吏，论功还欲请长缨。
ts/jd	崔曙　九日登望仙台呈刘明府<br>汉文皇帝有高台，此日登临曙色开。<br>三晋云山皆北向，二陵风雨自东来。<br>关门令尹谁能识？河上仙翁去不回。<br>且欲近寻彭泽宰，陶然共醉菊花杯。
ts/je	李颀　送魏万之京<br>朝闻游子唱离歌，昨夜微霜初渡河。<br>鸿雁不堪愁里听，云山况是客中过。<br>关城树色催寒近，御苑砧声向晚多。<br>莫见长安行乐处，空令岁月易蹉跎。
ts/jf	李白　登金陵凤凰台<br>凤凰台上凤凰游，凤去台空江自流。<br>吴宫花草埋幽径，晋代衣冠成古丘。<br>三山半落青天外，二水中分白鹭洲。<br>总为浮云能蔽日，长安不见使人愁。
ts/jg	高适　送李少府贬峡中王少府贬长沙<br>嗟君此别意何如，驻马衔杯问谪居。<br>巫峡啼猿数行泪，衡阳归雁几封书。<br>青枫江上秋帆远，白帝城边古木疏。<br>圣代即今多雨露，暂时分手莫踌躇。
ts/jh	岑参　和贾至舍人早朝大明宫之作<br>鸡鸣紫陌曙光寒，莺啭皇州春色阑。<br>金阙晓钟开万户，玉阶仙仗拥千官。<br>花迎剑佩星初落，柳拂旌旗露未干。<br>独有凤凰池上客，阳春一曲和皆难。
ts/ji	王维　和贾至舍人早朝大明宫之作<br>绛帻鸡人报晓筹，尚衣方进翠云裘。<br>九天阊阖开宫殿，万国衣冠拜冕旒。<br>日色才临仙掌动，香烟欲傍衮龙浮。<br>朝罢须裁五色诏，佩声归到凤池头。
ts/jj	王维　奉和圣制从蓬莱向兴庆阁道中留春雨中春望之作应制<br>渭水自萦秦塞曲，黄山旧绕汉宫斜。<br>銮舆迥出千门柳，阁道回看上苑花。<br>云里帝城双凤阙，雨中春树万人家。<br>为乘阳气行时令，不是宸游玩物华。
ts/jk	王维　酬郭给事<br>洞门高阁霭余晖，桃李阴阴柳絮飞。<br>禁里疏钟官舍晚，省中啼鸟吏人稀。<br>晨摇玉佩趋金殿，夕奉天书拜琐闱。<br>强欲从君无那老，将因卧病解朝衣。
ts/jl	王维　积雨辋川庄作<br>积雨空林烟火迟，蒸藜炊黍饷东菑。<br>漠漠水田飞白鹭，阴阴夏木啭黄鹂。<br>山中习静观朝槿，松下清斋折露葵。<br>野老与人争席罢，海鸥何事更相疑。
ts/jm	杜甫　蜀相<br>丞相祠堂何处寻？锦官城外柏森森。<br>映阶碧草自春色，隔叶黄鹂空好音。<br>三顾频烦天下计，两朝开济老臣心。<br>出师未捷身先死，长使英雄泪满襟。
ts/jn	杜甫　客至<br>舍南舍北皆春水，但见群鸥日日来。<br>花径不曾缘客扫，蓬门今始为君开。<br>盘飧市远无兼味，樽酒家贫只旧醅。<br>肯与邻翁相对饮，隔篱呼取尽余杯。
ts/jo	杜甫　野望<br>西山白雪三城戍，南浦清江万里桥。<br>海内风尘诸弟隔，天涯涕泪一身遥。<br>惟将迟暮供多病，未有涓埃答圣朝。<br>跨马出郊时极目，不堪人事日萧条。
ts/jp	杜甫　闻官军收河南河北<br>剑外忽传收蓟北，初闻涕泪满衣裳。<br>白日放歌须纵酒，青春作伴好还乡。<br>却看妻子愁何在，漫卷诗书喜欲狂。<br>即从巴峡穿巫峡，便下襄阳向洛阳。
ts/jq	杜甫　登高<br>风急天高猿啸哀，渚清沙白鸟飞回。<br>无边落木萧萧下，不尽长江滚滚来。<br>万里悲秋常作客，百年多病独登台。<br>艰难苦恨繁霜鬓，潦倒新停浊酒杯。
ts/jr	杜甫　登楼<br>花近高楼伤客心，万方多难此登临。<br>锦江春色来天地，玉垒浮云变古今。<br>北极朝廷终不改，西山寇盗莫相侵。<br>可怜后主还祠庙，日暮聊为梁父吟。
ts/js	杜甫　宿府<br>清秋幕府井梧寒，独宿江城蜡炬残。<br>永夜角声悲自语，中天月色好谁看？<br>风尘荏苒音书绝，关塞萧条行路难。<br>已忍伶俜十年事，强移栖息一枝安。
ts/jt	杜甫　阁夜<br>岁暮阴阳催短景，天涯霜雪霁寒宵。<br>五更鼓角声悲壮，三峡星河影动摇。<br>野哭千家闻战伐，夷歌数处起渔樵。<br>卧龙跃马终黄土，人事音书漫寂寥。
ts/k	卷六　七言律诗2<br>[a]之01&nbsp杜　甫　咏怀古迹五首⊙其一<br>[b]之02&nbsp杜　甫　咏怀古迹五首⊙其二<br>[c]之03&nbsp杜　甫　咏怀古迹五首⊙其三<br>[d]之04&nbsp杜　甫　咏怀古迹五首⊙其四<br>[e]之05&nbsp杜　甫　咏怀古迹五首⊙其五<br>[f]之06&nbsp刘长卿　江州重别薛六柳八二员外<br>[g]之07&nbsp刘长卿　长沙过贾谊宅<br>[h]之08&nbsp刘长卿　自夏口至鹦鹉洲夕望岳阳寄源中丞<br>[i]之09&nbsp钱　起　赠阙下裴舍人<br>[j]之10&nbsp韦应物　寄李儋元锡<br>[k]之11&nbsp韩　翃　同题仙游观<br>[l]之12&nbsp皇甫冉　春思<br>[m]之13&nbsp卢　纶　晚次鄂州<br>[n]之14&nbsp柳宗元　登柳州城楼寄漳汀封连四州刺史<br>[o]之15&nbsp刘禹锡　西塞山怀古<br>[p]之16&nbsp元　稹　遣悲怀三首⊙其一<br>[q]之17&nbsp元　稹　遣悲怀三首⊙其二<br>[r]之18&nbsp元　稹　遣悲怀三首⊙其三<br>[s]之19&nbsp白居易　自河南经乱，关内阻饥，兄弟离散，各在一处。因望月有感，聊书所怀，寄上浮梁大兄、于潜七兄、乌江十五兄，兼示符离及下邽弟妹
ts/ka	杜甫　咏怀古迹五首⊙其一<br>支离东北风尘际，漂泊西南天地间。<br>三峡楼台淹日月，五溪衣服共云山。<br>羯胡事主终无赖，词客哀时且未还。<br>庾信平生最萧瑟，暮年诗赋动江关。
ts/kb	杜甫　咏怀古迹五首⊙其二<br>摇落深知宋玉悲，风流儒雅亦吾师。<br>怅望千秋一洒泪，萧条异代不同时。<br>江山故宅空文藻，云雨荒台岂梦思。<br>最是楚宫俱泯灭，舟人指点到今疑。
ts/kc	杜甫　咏怀古迹五首⊙其三<br>群山万壑赴荆门，生长明妃尚有村。<br>一去紫台连朔漠，独留青冢向黄昏。<br>画图省识春风面？环佩空归夜月魂。<br>千载琵琶作胡语，分明怨恨曲中论。
ts/kd	杜甫　咏怀古迹五首⊙其四<br>蜀主窥吴幸三峡，崩年亦在永安宫。<br>翠华想象空山里，玉殿虚无野寺中。<br>古庙杉松巢水鹤，岁时伏腊走村翁。<br>武侯祠堂常邻近，一体君臣祭祀同。
ts/ke	杜甫　咏怀古迹五首⊙其五<br>诸葛大名垂宇宙，宗臣遗像肃清高。<br>三分割据纡筹策，万古云霄一羽毛。<br>伯仲之间见伊吕，指挥若定失萧曹。<br>运移汉祚终难复，志决身歼军务劳。
ts/kf	刘长卿　江州重别薛六柳八二员外<br>生涯岂料承优诏，世事空知学醉歌。<br>江上月明胡雁过，淮南木落楚山多。<br>寄身且喜沧洲近，顾影无如白发何。<br>今日龙钟人共弃，愧君犹遣慎风波。
ts/kg	刘长卿　长沙过贾谊宅<br>三年谪宦此栖迟，万古惟留楚客悲。<br>秋草独寻人去后，寒林空见日斜时。<br>汉文有道恩犹薄，湘水无情吊岂知？<br>寂寂江山摇落处，怜君何事到天涯！
ts/kh	刘长卿　自夏口至鹦鹉洲夕望岳阳寄源中丞<br>汀洲无浪复无烟，楚客相思益渺然。<br>汉口夕阳斜渡鸟，洞庭秋水远连天。<br>孤城背岭寒吹角，独树临江夜泊船。<br>贾谊上书忧汉室，长沙谪去古今怜。
ts/ki	钱起　赠阙下裴舍人<br>二月黄鹂飞上林，春城紫禁晓阴阴。<br>长乐钟声花外尽，龙池柳色雨中深。<br>阳和不散穷途恨，霄汉长悬捧日心。<br>献赋十年犹未遇，羞将白发对华簪。
ts/kj	韦应物　寄李儋元锡<br>去年花里逢君别，今日花开又一年。<br>世事茫茫难自料，春愁黯黯独成眠。<br>身多疾病思田里，邑有流亡愧俸钱。<br>闻道欲来相问讯，西楼望月几回圆。
ts/kk	韩翃　同题仙游观<br>仙台初见五城楼，风物凄凄宿雨收。<br>山色遥连秦树晚，砧声近报汉宫秋。<br>疏松影落空坛静，细草香闲小洞幽。<br>何用别寻方外去，人间亦自有丹丘。
ts/kl	皇甫冉　春思<br>莺啼燕语报新年，马邑龙堆路几千。<br>家住层城临汉苑，心随明月到胡天。<br>机中锦字论长恨，楼上花枝笑独眠。<br>为问元戎窦车骑，何时返旆勒燕然。
ts/km	卢纶　晚次鄂州<br>云开远见汉阳城，犹是孤帆一日程。<br>估客昼眠知浪静，舟人夜语觉潮生。<br>三湘愁鬓逢秋色，万里归心对月明。<br>旧业已随征战尽，更堪江上鼓鼙声。
ts/kn	柳宗元　登柳州城楼寄漳汀封连四州刺史<br>城上高楼接大荒，海天愁思正茫茫。<br>惊风乱飐芙蓉水，密雨斜侵薜荔墙。<br>岭树重遮千里目，江流曲似九回肠。<br>共来百越文身地，犹自音书滞一乡。
ts/ko	刘禹锡　西塞山怀古<br>王濬楼船下益州，金陵王气黯然收。<br>千寻铁锁沉江底，一片降幡出石头。<br>人世几回伤往事，山形依旧枕寒流。<br>今逢四海为家日，故垒萧萧芦荻秋。
ts/kp	元稹　遣悲怀三首⊙其一<br>谢公最小偏怜女，自嫁黔娄百事乖。<br>顾我无衣搜荩箧，泥他沽酒拔金钗。<br>野蔬充膳甘长藿，落叶添薪仰古槐。<br>今日俸钱过十万，与君营奠复营斋。
ts/kq	元稹　⊙其二<br>昔日戏言身后事，今朝都到眼前来。<br>衣裳已施行看尽，针线犹存未忍开。<br>尚想旧情怜婢仆，也曾因梦送钱财。<br>诚知此恨人人有，贫贱夫妻百事哀。
ts/kr	元稹　⊙其三<br>闲坐悲君亦自悲，百年都是几多时。<br>邓攸无子寻知命，潘岳悼亡犹费词。<br>同穴窅冥何所望，他生缘会更难期。<br>惟将终夜长开眼，报答平生未展眉。
ts/ks	<br>白居易　自河南经乱，关内阻饥，兄弟离散，各在一处。因望月有感，聊书所怀，寄上浮梁大兄、于潜七兄、乌江十五兄，兼示符离及下邽弟妹<br>时难年荒世业空，弟兄羁旅各西东。<br>田园寥落干戈后，骨肉流离道路中。<br>吊影分为千里雁，辞根散作九秋蓬。<br>共看明月应垂泪，一夜乡心五处同。
ts/l	卷六　七言律诗3<br>[a]之01&nbsp李商隐　锦瑟<br>[b]之02&nbsp李商隐　无题<br>[c]之03&nbsp李商隐　隋宫<br>[d]之04&nbsp李商隐　无题二首⊙其一<br>[e]之05&nbsp李商隐　无题二首⊙其二<br>[f]之06&nbsp李商隐　筹笔驿<br>[g]之07&nbsp李商隐　无题<br>[h]之08&nbsp李商隐　春雨<br>[i]之09&nbsp李商隐　无题二首⊙其一<br>[j]之10&nbsp李商隐　无题二首⊙其二<br>[k]之11&nbsp温庭筠　利州南渡<br>[l]之12&nbsp温庭筠　苏武庙<br>[m]之13&nbsp薛　逢　宫词<br>[n]之14&nbsp秦韬玉　贫女<br>[o]之15&nbsp沈佺期　独不见
ts/la	李商隐　锦瑟<br>锦瑟无端五十弦，一弦一柱思华年。<br>庄生晓梦迷蝴蝶，望帝春心托杜鹃。<br>沧海月明珠有泪，蓝田日暖玉生烟。<br>此情可待成追忆，只是当时已惘然。
ts/lb	李商隐　无题<br>昨夜星辰昨夜风，画楼西畔桂堂东。<br>身无彩凤双飞翼，心有灵犀一点通。<br>隔座送钩春酒暖，分曹射覆蜡灯红。<br>嗟余听鼓应官去，走马兰台类转蓬。
ts/lc	李商隐　隋宫<br>紫泉宫殿锁烟霞，欲取芜城作帝家。<br>玉玺不缘归日角，锦帆应是到天涯。<br>于今腐草无萤火，终古垂杨有暮鸦。<br>地下若逢陈后主，岂宜重问后庭花。
ts/ld	李商隐　无题二首⊙其一<br>来是空言去绝踪，月斜楼上五更钟。<br>梦为远别啼难唤，书被催成墨未浓。<br>蜡照半笼金翡翠，麝熏微度绣芙蓉。<br>刘郎已恨蓬山远，更隔蓬山一万重。
ts/le	李商隐　无题二首⊙其二<br>飒飒东风细雨来，芙蓉塘外有轻雷。<br>金蟾啮锁烧香入，玉虎牵丝汲井回。<br>贾氏窥帘韩掾少，宓妃留枕魏王才。<br>春心莫共花争发，一寸相思一寸灰。
ts/lf	李商隐　筹笔驿<br>猿鸟犹疑畏简书，风云常为护储胥。<br>徒令上将挥神笔，终见降王走传车。<br>管乐有才真不忝，关张无命欲何如？<br>他年锦里经祠庙，梁父吟成恨有余。
ts/lg	李商隐　无题<br>相见时难别亦难，东风无力百花残。<br>春蚕到死丝方尽，蜡炬成灰泪始干。<br>晓镜但愁云鬓改，夜吟应觉月光寒。<br>蓬山此去无多路，青鸟殷勤为探看。
ts/lh	李商隐　春雨<br>怅卧新春白袷衣，白门寥落意多违。<br>红楼隔雨相望冷，珠箔飘灯独自归。<br>远路应悲春晼晚，残霄犹得梦依稀。<br>玉珰缄札何由达，万里云罗一雁飞。
ts/li	李商隐　无题二首⊙其一<br>凤尾香罗薄几重，碧文圆顶夜深缝。<br>扇裁月魄羞难掩，车走雷声语未通。<br>曾是寂寥金烬暗，断无消息石榴红。<br>斑骓只系垂杨岸，何处西南待好风。
ts/lj	李商隐　无题二首⊙其二<br>重帏深下莫愁堂，卧后清宵细细长。<br>神女生涯原是梦，小姑居处本无郎。<br>风波不信菱枝弱，月露谁教桂叶香。<br>直道相思了无益，未妨惆怅是清狂。
ts/lk	温庭筠　利州南渡<br>澹然空水对斜晖，曲岛苍茫接翠微。<br>波上马嘶看棹去，柳边人歇待船归。<br>数丛沙草群鸥散，万顷江田一鹭飞。<br>谁解乘舟寻范蠡，五湖烟水独忘机。
ts/ll	温庭筠　苏武庙<br>苏武魂销汉使前，古祠高树两茫然。<br>云边雁断胡天月，陇上羊归塞草烟。<br>回日楼台非甲帐，去时冠剑是丁年。<br>茂陵不见封侯印，空向秋波哭逝川。
ts/lm	薛逢　宫词<br>十二楼中尽晓妆，望仙楼上望君王。<br>锁衔金兽连环冷，水滴铜龙昼漏长。<br>云髻罢梳还对镜，罗衣欲换更添香。<br>遥窥正殿帘开处，袍袴宫人扫御床。
ts/ln	秦韬玉　贫女<br>蓬门未识绮罗香，拟托良媒亦自伤。<br>谁爱风流高格调，共怜时世俭梳妆。<br>敢将十指夸针巧，懒把双眉斗画长。<br>苦恨年年压金线，为他人作嫁衣裳。
ts/lo	沈佺期　独不见<br>卢家少妇郁金堂，海燕双栖玳瑁梁。<br>九月寒砧催木叶，十年征戍忆辽阳。<br>白狼河北音书断，丹凤城南秋夜长。<br>谁为含愁独不见，更教明月照流黄！
ts/m	五言绝句1<br>[a]之01&nbsp王　维　鹿柴<br>[b]之02&nbsp王　维　竹里馆<br>[c]之03&nbsp王　维　送别<br>[d]之04&nbsp王　维　相思<br>[e]之05&nbsp王　维　杂诗<br>[f]之06&nbsp裴　迪　送崔九<br>[g]之07&nbsp祖　咏　望终南山余雪<br>[h]之08&nbsp孟浩然　宿建德江<br>[i]之09&nbsp孟浩然　春晓<br>[j]之10&nbsp李　白　夜思<br>[k]之11&nbsp李　白　怨情<br>[l]之12&nbsp杜　甫　八阵图<br>[m]之13&nbsp王之涣　登鹳雀楼<br>[n]之14&nbsp刘长卿　送灵澈<br>[o]之15&nbsp刘长卿　弹琴<br>[p]之16&nbsp刘长卿　送上人<br>[q]之17&nbsp韦应物　秋夜寄丘员外<br>[r]之18&nbsp李　端　听筝<br>[s]之19&nbsp王　建　新嫁娘<br>[t]之20&nbsp权德舆　玉台体
ts/ma	<br>王维　鹿柴<br>空山不见人，但闻人语响。<br>返景入深林，复照青苔上。
ts/mb	<br>王维　竹里馆<br>独坐幽篁里，弹琴复长啸。<br>深林人不知，明月来相照。
ts/mc	<br>王维　送别<br>山中相送罢，日暮掩柴扉。<br>春草明年绿，王孙归不归？
ts/md	<br>王维　相思<br>红豆生南国，春来发几枝。<br>愿君多采撷，此物最相思。
ts/me	<br>王维　杂诗<br>君自故乡来，应知故乡事。<br>来日绮窗前，寒梅著花未？
ts/mf	<br>裴迪　送崔九<br>归山深浅去，须尽丘壑美。<br>莫学武陵人，暂游桃源里。
ts/mg	<br>祖咏　望终南山余雪<br>终南阴岭秀，积雪浮云端。<br>林表明霁色，城中增暮寒。
ts/mh	<br>孟浩然　宿建德江<br>移舟泊烟渚，日暮客愁新。<br>野旷天低树，江清月近人。
ts/mi	<br>孟浩然　春晓<br>春眠不觉晓，处处闻啼鸟。<br>夜来风雨声，花落知多少？
ts/mj	<br>李白　夜思<br>床前明月光，疑是地上霜。<br>举头望明月，低头思故乡。
ts/mk	<br>李白　怨情<br>美人卷珠帘，深坐颦蛾眉。<br>但见泪痕湿，不知心恨谁。
ts/ml	<br>杜甫　八阵图<br>功盖三分国，名成八阵图。<br>江流石不转，遗恨失吞吴。
ts/mm	<br>王之涣　登鹳雀楼<br>白日依山尽，黄河入海流。<br>欲穷千里目，更上一层楼。
ts/mn	<br>刘长卿　送灵澈<br>苍苍竹林寺，杳杳钟声晚。<br>荷笠带斜阳，青山独归远。
ts/mo	<br>刘长卿　弹琴<br>泠泠七弦上，静听松风寒。<br>古调虽自爱，今人多不弹。
ts/mp	<br>刘长卿　送上人<br>孤云将野鹤，岂向人间住。<br>莫买沃洲山，时人已知处。
ts/mq	<br>韦应物　秋夜寄丘员外<br>怀君属秋夜，散步咏凉天。<br>空山松子落，幽人应未眠。
ts/mr	<br>李端　听筝<br>鸣筝金粟柱，素手玉房前。<br>欲得周郎顾，时时误拂弦。
ts/ms	<br>王建　新嫁娘<br>三日入厨下，洗手作羹汤。<br>未谙姑食性，先遣小姑尝。
ts/mt	<br>权德舆　玉台体<br>昨夜裙带解，今朝蟢子飞。<br>铅华不可弃，莫是藳砧归。
ts/n	卷七　五言绝句2<br>[a]之01&nbsp柳宗元　江雪<br>[b]之02&nbsp元　稹　行宫<br>[c]之03&nbsp白居易　问刘十九<br>[d]之04&nbsp张　祜　何满子<br>[e]之05&nbsp李商隐　登乐游原<br>[f]之06&nbsp贾　岛　寻隐者不遇<br>[g]之07&nbsp李　频　渡汉江<br>[h]之08&nbsp金昌绪　春怨<br>[i]之09&nbsp西鄙人　哥舒歌<br>[j]之10&nbsp崔　颢　长干行二首⊙其一<br>[k]之11&nbsp崔　颢　长干行二首⊙其二<br>[l]之12&nbsp李　白　玉阶怨<br>[m]之13&nbsp卢　纶　塞下曲四首⊙其一<br>[n]之14&nbsp卢　纶　塞下曲四首⊙其二<br>[o]之15&nbsp卢　纶　塞下曲四首⊙其三<br>[p]之16&nbsp卢　纶　塞下曲四首⊙其四<br>[q]之17&nbsp李　益　江南曲
ts/na	<br>柳宗元　江雪<br>千山鸟飞绝，万径人踪灭。<br>孤舟蓑笠翁，独钓寒江雪。
ts/nb	<br>元稹　行宫<br>寥落古行宫，宫花寂寞红。<br>白头宫女在，闲坐说玄宗。
ts/nc	<br>白居易　问刘十九<br>绿蚁新醅酒，红泥小火炉。<br>晚来天欲雪，能饮一杯无？
ts/nd	<br>张祜　何满子<br>故国三千里，深宫二十年。<br>一声何满子，双泪落君前。
ts/ne	<br>李商隐　登乐游原<br>向晚意不适，驱车登古原。<br>夕阳无限好，只是近黄昏。
ts/nf	<br>贾岛　寻隐者不遇<br>松下问童子，言师采药去。<br>只在此山中，云深不知处。
ts/ng	<br>李频　渡汉江<br>岭外音书绝，经冬复立春。<br>近乡情更怯，不敢问来人。
ts/nh	<br>金昌绪　春怨<br>打起黄莺儿，莫教枝上啼。<br>啼时惊妾梦，不得到辽西。
ts/ni	<br>西鄙人　哥舒歌<br>北斗七星高，哥舒夜带刀。<br>至今窥牧马，不敢过临洮。
ts/nj	<br>崔　颢　长干行二首⊙其一<br>君家何处住？妾住在横塘。<br>停船暂借问，或恐是同乡。
ts/nk	<br>崔　颢　长干行二首⊙其二<br>家临九江水，来去九江侧。<br>同是长干人，生小不相识。
ts/nl	<br>李白　玉阶怨<br>玉阶生白露，夜久侵罗袜。<br>却下水精帘，玲珑望秋月。
ts/nm	<br>卢纶　塞下曲四首⊙其一<br>鹫翎金仆姑，燕尾绣蝥弧。<br>独立扬新令，千营共一呼。
ts/nn	<br>卢纶　塞下曲四首⊙其二<br>林暗草惊风，将军夜引弓。<br>平明寻白羽，没在石棱中。
ts/no	<br>卢纶　塞下曲四首⊙其三<br>月黑雁飞高，单于夜遁逃。<br>欲将轻骑逐，大雪满弓刀。
ts/np	<br>卢纶　塞下曲四首⊙其四<br>野幕敞琼筵，羌戎贺劳旋。<br>醉和金甲舞，雷鼓动山川。
ts/nq	<br>李益　江南曲<br>嫁得瞿塘贾，朝朝误妾期。<br>早知潮有信，嫁与弄潮儿。
ts/o	七言绝句1<br>[a]之01&nbsp贺知章　回乡偶书<br>[b]之02&nbsp张　旭　桃花溪<br>[c]之03&nbsp王　维　九月九日忆山东兄弟<br>[d]之04&nbsp王昌龄　芙蓉楼送辛渐<br>[e]之05&nbsp王昌龄　闺怨<br>[f]之06&nbsp王昌龄　春宫怨<br>[g]之07&nbsp王　翰　凉州词<br>[h]之08&nbsp李　白　送孟浩然之广陵<br>[i]之09&nbsp李　白　下江陵<br>[j]之10&nbsp岑　参　逢入京使<br>[k]之11&nbsp杜　甫　江南逢李龟年<br>[l]之12&nbsp韦应物　滁州西涧<br>[m]之13&nbsp张　继　枫桥夜泊<br>[n]之14&nbsp韩　翃　寒食<br>[o]之15&nbsp刘方平　月夜<br>[p]之16&nbsp刘方平　春怨<br>[q]之17&nbsp柳中庸　征人怨<br>[r]之18&nbsp顾　况　宫词<br>[s]之19&nbsp李　益　夜上受降城闻笛<br>[t]之20&nbsp刘禹锡　乌衣巷
ts/oa	<br>贺知章　回乡偶书<br>少小离家老大回，乡音无改鬓毛衰。<br>儿童相见不相识，笑问客从何处来。
ts/ob	<br>张旭　桃花溪<br>隐隐飞桥隔野烟，石矶西畔问渔船。<br>桃花尽日随流水，洞在清溪何处边？
ts/oc	<br>王维　九月九日忆山东兄弟<br>独在异乡为异客，每逢佳节倍思亲。<br>遥知兄弟登高处，遍插茱萸少一人。
ts/od	<br>王昌龄　芙蓉楼送辛渐<br>寒雨连江夜入吴，平明送客楚山孤。<br>洛阳亲友如相问，一片冰心在玉壶。
ts/oe	<br>王昌龄　闺怨<br>闺中少妇不知愁，春日凝妆上翠楼。<br>忽见陌头杨柳色，悔教夫婿觅封侯。
ts/of	<br>王昌龄　春宫怨<br>昨夜风开露井桃，未央前殿月轮高。<br>平阳歌舞新承宠，帘外春寒赐锦袍。
ts/og	<br>王翰　凉州词<br>葡萄美酒夜光杯，欲饮琵琶马上催。<br>醉卧沙场君莫笑，古来征战几人回。
ts/oh	<br>李白　送孟浩然之广陵<br>故人西辞黄鹤楼，烟花三月下扬州。<br>孤帆远影碧空尽，唯见长江天际流。
ts/oi	<br>李白　下江陵<br>朝辞白帝彩云间，千里江陵一日还。<br>两岸猿声啼不住，轻舟已过万重山。
ts/oj	<br>岑参　逢入京使<br>故园东望路漫漫，双袖龙钟泪不干。<br>马上相逢无纸笔，凭君传语报平安。
ts/ok	<br>杜甫　江南逢李龟年<br>岐王宅里寻常见，崔九堂前几度闻。<br>正是江南好风景，落花时节又逢君。
ts/ol	<br>韦应物　滁州西涧<br>独怜幽草涧边生，上有黄鹂深树鸣。<br>春潮带雨晚来急，野渡无人舟自横。
ts/om	<br>张继　枫桥夜泊<br>月落乌啼霜满天，江枫渔火对愁眠。<br>姑苏城外寒山寺，夜半钟声到客船。
ts/on	<br>韩翃　寒食<br>春城无处不飞花，寒食东风御柳斜。<br>日暮汉宫传蜡烛，轻烟散入五侯家。
ts/oo	<br>刘方平　月夜<br>更深月色半人家，北斗阑干南斗斜。<br>今夜偏知春气暖，虫声新透绿窗纱。
ts/op	<br>刘方平　春怨<br>纱窗日落渐黄昏，金屋无人见泪痕。<br>寂寞空庭春欲晚，梨花满地不开门。
ts/oq	<br>柳中庸　征人怨<br>岁岁金河复玉关，朝朝马策与刀环。<br>三春白雪归青冢，万里黄河绕黑山。
ts/or	<br>顾况　宫词<br>玉楼天半起笙歌，风送宫嫔笑语和。<br>月殿影开闻夜漏，水晶帘卷近秋河。
ts/os	<br>李益　夜上受降城闻笛<br>回乐峰前沙似雪，受降城下月如霜。<br>不知何处吹芦管，一夜征人尽望乡。
ts/ot	<br>刘禹锡　乌衣巷<br>朱雀桥边野草花，乌衣巷口夕阳斜。<br>旧时王谢堂前燕，飞入寻常百姓家。
ts/p	卷八　七言绝句2<br>[a]之01&nbsp刘禹锡　春词<br>[b]之02&nbsp白居易　宫词<br>[c]之03&nbsp张　祜　赠内人<br>[d]之04&nbsp张　祜　集灵台二首⊙其一<br>[e]之05&nbsp张　祜　集灵台二首⊙其二<br>[f]之06&nbsp张　祜　题金陵渡<br>[g]之07&nbsp朱庆余　宫中词<br>[h]之08&nbsp朱庆余　近试上张水部<br>[i]之09&nbsp杜　牧　将赴吴兴登乐游原<br>[j]之10&nbsp杜　牧　赤壁<br>[k]之11&nbsp杜　牧　泊秦淮<br>[l]之12&nbsp杜　牧　寄扬州韩绰判官<br>[m]之13&nbsp杜　牧　遣怀<br>[n]之14&nbsp杜　牧　秋夕<br>[o]之15&nbsp杜　牧　赠别二首⊙其一<br>[p]之16&nbsp杜　牧　赠别二首⊙其二<br>[q]之17&nbsp杜　牧　金谷园<br>[r]之18&nbsp李商隐　夜雨寄北<br>[s]之19&nbsp李商隐　寄令狐郎中<br>[t]之20&nbsp李商隐　为有
ts/pa	<br>刘禹锡　春词<br>新妆宜面下朱楼，深锁春光一院愁。<br>行到中庭数花朵，蜻蜓飞上玉搔头。
ts/pb	<br>白居易　宫词<br>泪尽罗巾梦不成，夜深前殿按歌声。<br>红颜未老恩先断，斜倚熏笼坐到明。
ts/pc	<br>张祜　赠内人<br>禁门宫树月痕过，媚眼惟看宿鹭窠。<br>斜拔玉钗灯影畔，剔开红焰救飞蛾。
ts/pd	<br>张祜　集灵台二首⊙其一<br>日光斜照集灵台，红树花迎晓露开。<br>昨夜上皇新授箓，太真含笑入帘来。
ts/pe	<br>张祜　集灵台二首⊙其二<br>虢国夫人承主恩，平明骑马入宫门。<br>却嫌脂粉污颜色，淡扫蛾眉朝至尊。
ts/pf	<br>张祜　题金陵渡<br>金陵津渡小山楼，一宿行人自可愁。<br>潮落夜江斜月里，两三星火是瓜洲。
ts/pg	<br>朱庆余　宫中词<br>寂寂花时闭院门，美人相并立琼轩。<br>含情欲说宫中事，鹦鹉前头不敢言。
ts/ph	<br>朱庆余　近试上张水部<br>洞房昨夜停红烛，待晓堂前拜舅姑。<br>妆罢低声问夫婿，画眉深浅入时无？
ts/pi	<br>杜牧　将赴吴兴登乐游原<br>清时有味是无能，闲爱孤云静爱僧。<br>欲把一麾江海去，乐游原上望昭陵。
ts/pj	<br>杜牧　赤壁<br>折戟沉沙铁未销，自将磨洗认前朝。<br>东风不与周郎便，铜雀春深锁二乔。
ts/pk	<br>杜牧　泊秦淮<br>烟笼寒水月笼沙，夜泊秦淮近酒家。<br>商女不知亡国恨，隔江犹唱后庭花。
ts/pl	<br>杜牧　寄扬州韩绰判官<br>青山隐隐水迢迢，秋尽江南草未凋。<br>二十四桥明月夜，玉人何处教吹箫。
ts/pm	<br>杜牧　遣怀<br>落魄江湖载酒行，楚腰纤细掌中轻。<br>十年一觉扬州梦，赢得青楼薄倖名。
ts/pn	<br>杜牧　秋夕<br>银烛秋光冷画屏，轻罗小扇扑流萤。<br>天阶夜色凉如水，卧看牵牛织女星。
ts/po	<br>杜牧　赠别二首⊙其一<br>娉娉袅袅十三余，豆蔻梢头二月初。<br>春风十里扬州路，卷上珠帘总不如。
ts/pp	<br>杜牧　赠别二首⊙其二<br>多情却似总无情，唯觉樽前笑不成。<br>蜡烛有心还惜别，替人垂泪到天明。
ts/pq	<br>杜牧　金谷园<br>繁华事散逐香尘，流水无情草自春。<br>日暮东风怨啼鸟，落花犹似坠楼人。
ts/pr	<br>李商隐　夜雨寄北<br>君问归期未有期，巴山夜雨涨秋池。<br>何当共剪西窗烛，却话巴山夜雨时。
ts/ps	<br>李商隐　寄令狐郎中<br>嵩云秦树久离居，双鲤迢迢一纸书。<br>休问梁园旧宾客，茂陵秋雨病相如。
ts/pt	<br>李商隐　为有<br>为有云屏无限娇，凤城寒尽怕春宵。<br>无端嫁得金龟婿，辜负香衾事早朝。
ts/q	卷八　七言绝句3<br>[a]之01&nbsp李商隐　隋宫<br>[b]之02&nbsp李商隐　瑶池<br>[c]之03&nbsp李商隐　嫦娥<br>[d]之04&nbsp李商隐　贾生<br>[e]之05&nbsp温庭筠　瑶瑟怨<br>[f]之06&nbsp郑　畋　马嵬坡<br>[g]之07&nbsp韩　偓　已凉<br>[h]之08&nbsp韦　庄　金陵图<br>[i]之09&nbsp陈　陶　陇西行<br>[j]之10&nbsp张　泌　寄人<br>[k]之11&nbsp无名氏　杂诗<br>[l]之12&nbsp王　维　渭城曲<br>[m]之13&nbsp王　维　秋夜曲<br>[n]之14&nbsp王昌龄　长信怨<br>[o]之15&nbsp王昌龄　出塞<br>[p]之16&nbsp李　白　清平调三首⊙其一<br>[q]之17&nbsp李　白　清平调三首⊙其二<br>[r]之18&nbsp李　白　清平调三首⊙其三<br>[s]之19&nbsp王之涣　出塞<br>[t]之20&nbsp杜秋娘　金缕衣
ts/qa	<br>李商隐　隋宫<br>乘兴南游不戒严，九重谁省谏书函。<br>春风举国裁宫锦，半作障泥半作帆。
ts/qb	<br>李商隐　瑶池<br>瑶池阿母绮窗开，黄竹歌声动地哀。<br>八骏日行三万里，穆王何事不重来？
ts/qc	<br>李商隐　嫦娥<br>云母屏风烛影深，长河渐落晓星沉。<br>嫦娥应悔偷灵药，碧海青天夜夜心。
ts/qd	<br>李商隐　贾生<br>宣室求贤访逐臣，贾生才调更无伦。<br>可怜夜半虚前席，不问苍生问鬼神。
ts/qe	<br>李商隐　温庭筠瑶瑟怨<br>冰簟银床梦不成，碧天如水夜云轻。<br>雁声远过潇湘去，十二楼中月自明。
ts/qf	<br>郑畋　马嵬坡<br>玄宗回马杨妃死，云雨难忘日月新。<br>终是圣明天子事，景阳宫井又何人？
ts/qg	<br>韩偓　已凉<br>碧阑干外绣帘垂，猩色屏风画折枝。<br>八尺龙须方锦褥，已凉天气未寒时。
ts/qh	<br>韦庄　金陵图<br>江雨霏霏江草齐，六朝如梦鸟空啼。<br>无情最是台城柳，依旧烟笼十里堤。
ts/qi	<br>陈陶　陇西行<br>誓扫匈奴不顾身，五千貂锦丧胡尘。<br>可怜无定河边骨，犹是春闺梦里人！
ts/qj	<br>张泌　寄人<br>别梦依依到谢家，小廊回合曲阑斜。<br>多情只有春庭月，犹为离人照落花。
ts/qk	<br>无名氏　杂诗<br>近寒食雨草萋萋，著麦苗风柳映堤。<br>等是有家归未得，杜鹃休向耳边啼。
ts/ql	<br>王维　渭城曲<br>渭城朝雨浥轻尘，客舍青青柳色新。<br>劝君更尽一杯酒，西出阳关无故人。
ts/qm	<br>王维　秋夜曲<br>桂魄初生秋露微，轻罗已薄未更衣。<br>银筝夜久殷勤弄，心怯空房不忍归。
ts/qn	<br>王昌龄　长信怨<br>玉颜不及寒鸦色，犹带昭阳日影来。<br>奉帚平明金殿开，暂将团扇共徘徊。
ts/qo	<br>王昌龄　出塞<br>秦时明月汉时关，万里长征人未还。<br>但使龙城飞将在，不教胡马度阴山。
ts/qp	<br>李白　清平调三首⊙其一<br>云想衣裳花想容，春风拂槛露华浓。<br>若非群玉山头见，会向瑶台月下逢。
ts/qq	<br>李白　清平调三首⊙其二<br>一枝秾艳露凝香，云雨巫山枉断肠。<br>借问汉宫谁得似，可怜飞燕倚新妆。
ts/qr	<br>李白　清平调三首⊙其三<br>名花倾国两相欢，长得君王带笑看。<br>解释春风无限恨，沉香亭北倚栏杆。
ts/qs	<br>王之涣　出塞<br>黄河远上白云间，一片孤城万仞山。<br>羌笛何须怨杨柳，春风不度玉门关。
ts/qt	<br>杜秋娘　金缕衣<br>劝君莫惜金缕衣，劝君惜取少年时。<br>花开堪折直须折，莫待无花空折枝。
